# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.269545
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷二十五
<pb:KR4e0171_WYG_025-1a>¶
欽定四庫全書¶
　升菴集巻二十五　　　　　明　楊慎　撰¶
　　七言古詩¶
　　　南枝曲¶
　　㑹川五里坡玀玀哨邊有古梅一株婆娑䕃映形¶
　　如曲盖封蘚斑駮文如篆籀盖數百年物也予平¶
　　生所見梅樹此為冠絶惜乎生於窮山絶域而不¶
　　得髙人韵士之賞也玩歎之餘作此曲焉¶
<pb:KR4e0171_WYG_025-1b>¶
我渡烟江來瘴國毒草嵐樷愁箐黒忽見新梅粲路傍¶
幽秀古艶空林色絶世獨立誰相憐解鞍藉草坐梅邊¶
芬蒀香韵風能逓綽約仙姿月與傳根地錦苔迷蟻縫¶
樹杪黄昏揺鳥夢飄英㸃綴似留人顧影徘徊若相送¶
焦桐椽竹亦何心中郎一見兩知音誰謂南枝無北道¶
願譜金徽播玉琴¶
　　　水峽驛觀瀑布泉行¶
水峽羣山日月昏飛泉百道接江門猶龍近迓晴虹掛¶
<pb:KR4e0171_WYG_025-2a>¶
似馬遥看疋練奔懸紳瀑布屏風疊砯崖轉石青天折¶
三千尺下直難量十二崿流承不絶(見水/經註)煙騫霧捲滴¶
珠槽靄净嵐沉冷玉膏莊周虚說黿梁險枚叟空誇鷺¶
磧濤一從流戍辭巴蜀幾廻于役行荒服百丈頻經水¶
峽牽孤燈慣向江門宿纎蘿不動月明天彷彿桃源擬¶
問仙滄溟有氣張圓㡠銀漢無聲㵼直弦山水清輝如¶
可樂已覺蟠胸飽丘壑乘興聊賡太白篇知音莫笑徐¶
凝惡¶
<pb:KR4e0171_WYG_025-2b>¶
　　　九厓草堂歌為督學余公賦¶
君不見九江之地匡廬山山人匡俗廬其間往時曽讀¶
支曇賦夢想神逰不可攀又不見東林梵宇金銀寺蓮¶
社松門清且麗陶劉宗雷有遺跡錦苔不識逺公記奇¶
甸靈區迥異常傍行敷落那能當生賢下瑞在英俊物¶
華天寳呈文章潯陽曽寓李太白芙蓉峯前寄行宅舂¶
金戛玉詩百篇九江秀色可&KR0259;結九厓先生儒之英含¶
章秀發元氣精錦心萬巻汲脩綆霜蹄千里邁遥程朅¶
<pb:KR4e0171_WYG_025-3a>¶
來邂逅滇之麓訪我廻谿與深谷往年曽枉瓊瑶書什¶
襲珍藏昕夕讀暇日示我草堂圖平林窈窕還崎嶇知¶
公袖中有東海藻鏡流洪九𣲖紓巖廊登拜在朝夕肯¶
放鴻罾許龍蟄銷䰟悁脰金馬門日望東南逺山碧¶
　　　贈張生一鵬歸涪江并柬太宰松泉夏公¶
嘉君新自涪州至袖有松泉經歳字江潭憔悴采離騷¶
丘壑風流閒啟事西忩剪燭話巴山空谷跫音一解顔¶
何日陶潛三徑就追隨范蠡五湖間¶
<pb:KR4e0171_WYG_025-3b>¶
　　　宿金沙江¶
往年曾向嘉陵宿驛樓東畔䦨干曲江聲徹夜攪離愁¶
月色中天照幽獨豈意飄零瘴海頭嘉陵回首轉悠悠¶
江聲月色那堪說腸斷金沙萬里樓¶
　　　寳慶相¶
　　詠史彌逺也楊鐡崖有此篇余讀之恨其深文隠¶
　　語不足以誅姦䛕且捨彌逺而傍罪余天錫梁成¶
　　大與趙葵諺所謂無奈冬𤓰何捉著瓠子磨也重¶
<pb:KR4e0171_WYG_025-4a>¶
　　賦此首¶
寳慶相臣大商賈不販海貨販宋主晝化飛燕啄皇孫¶
夜駕老蟾嬪月母(彌逺表裡楊后遂有三思之寵有作/樂府詠雲以譏之云往來與月為儔)¶
(舒巻和/天也蔽)四十一年富且融格天偃月將無同老死牖下¶
猶未艾生䰟歸來稱鬼雄君不見井研諫臣鄧若水一¶
疏彈姦澹菴比拾星漏曦非良史續宋綱目者誰子¶
　　　毛女引¶
雌鼇架濤擎海贔秦橋逺見扶桑翠徐福樓船去不還¶
<pb:KR4e0171_WYG_025-4b>¶
江壁俄傳蒼水使椒煙蘭霧巻衣人化作烏騅一炬塵¶
老龍鱗下毛衣女獨坐蓮峯閲幾秦¶
　　　髙嶢曉發過滇¶
碧雞闗頭月上霞髙嶢海色分人家茭塘眠栁猶藏鴉¶
雙雙柔櫓聲啞啞船尾風輕浪不花轉盼已届滇之涯¶
　　　古歌寄盧思邵(二首/)¶
我所思兮在石湖欲往從之無輕艫晨朝逺望盡平蕪¶
美人贈我白象籖何以報之蒼玉銛路逺莫致倚煩厭¶
<pb:KR4e0171_WYG_025-5a>¶
何為懐憂心出澘¶
我所思兮在筆溪欲往從之無輕輗夙昔夢見烟水迷¶
美人贈我文錦帶何以報之砑光貝路逺莫致倚蕉萃¶
何為懐憂心惋憒¶
　　　送周世寧進士歸楚¶
周郎同榜復同庚瓊樹風流四座傾薇省爭傳八义賦¶
杏園都重數車聲鳴珮曉隨鵷鷺簉望雲春隔鳯皇城¶
素衣應染緇塵久燕鴈荆鴻幾回首秋後蕭林轉北風¶
<pb:KR4e0171_WYG_025-5b>¶
煙中五兩隨南斗東南今已靜風塵舵皷漁燈夜問津¶
楓林日出明丹葉𤓰歩潮來沒白蘋銅堤折栁驚霜早¶
赤壁吹簫見月新艤舟停榜鄖西沚展愛髙堂承燕喜¶
梅花索笑侍斑衣椒酒揚芳稱玉匜少年何事獨遲回¶
枕藉離騷紉蘭芷相思早訂相見期勿使佳人姢姢隔¶
湘水¶
　　　冬晴三章寄彭幸菴¶
冬晴連月嵗欲䦨北陸脩景廻南巒行人喜舞農人歡¶
<pb:KR4e0171_WYG_025-6a>¶
負耒杖䇿各自返過涉不愁溪水寒¶
岷山白日多光輝清江㣲霧雪霰稀魚龍不蟄鴻鴈飛¶
塞上將軍未解甲城南思婦夜縫衣¶
岸梅春動江不波玉顔粲粲回銕柯璚洲霜晚繁香多¶
吁嗟二物堪贈逺如此迢逓關山何¶
　　　香霧髓歌¶
　　余得巨柑於江陽形如北方瓶梨不忍食之携至¶
　　榮昌清夜與冷漢池夜話漢池不飲乃出是柑剖¶
<pb:KR4e0171_WYG_025-6b>¶
　　之味亦異恒品漢池曰昔廖明略晚登坡門飲以¶
　　蜜雲龍飲茗遂為嘉話珂也晚登公門此亦公之¶
　　蜜雲龍也請以坡詩香霧噀人及陸天隨星髓未¶
　　彫之句合而名之曰香霧髓仍出鵞硯棗心筆屬¶
　　予作此歌云¶
君不見東坡先生蜜雲龍緘藏逺自朝雲峯宛丘淮海¶
四學士分江貯月初啟封乂不見升菴老人香霧髓獅¶
頭瑞柑萍實比香霧噀人星髓開錫以嘉名漢池始龍¶
<pb:KR4e0171_WYG_025-7a>¶
團獅柑各有神江陽玉局共稱珍若把西湖比西子從¶
來佳茗似佳人君才十倍廖明畧姑射風姿昆玉脚蘭¶
舟菱唱朝陽詩閒情止酒淵明作黒頭醳䣮早歸来枕¶
谷棲丘步紫苔王陽廻車九折坂楚筵辭醴三休臺𤣥¶
言亹亹懐坡老清夜沉沉同絶倒燭淚融成兩鳯凰仙¶
蹤迥寄三青鳥酒酣邀我賦短歌楚頌亭前芳思多像¶
置伯夷真不翅才盡江淹其奈何¶
　　　觀汝南王玉磬碑引¶
<pb:KR4e0171_WYG_025-7b>¶
汝南帝子真天人氷壺玉樹凌風塵心源早契空門地¶
意象逺寄荒岑濵步折峯頭翠肌草直登萬頃層霞杪¶
金鞭九馬蒼煙叢霓旌千騎紅雲島伐石何人得磬襄¶
豐碑擊作聲琳瑯鳯凰毛羽落丹穴蛟龍文采蟠銀潢¶
山圖郡乘收難采波瀾東逝星辰改眼見雙林成古丘¶
誰問君王仙跡㽞可憐南浦西山外猶有鳴鸞歌舞樓¶
　　　芳蘭引(霸薰香草名見范子訃然胡䋲亦香草/見楚辭)¶
廣莫風中小嵗春百昌未吐蘭芽新柔芸都荔元同節¶
<pb:KR4e0171_WYG_025-8a>¶
園栁宫梅且後塵南國美人東家子若英華彩苕榮比¶
蕙樓菌閣起江邊緑葉紫莖羅户裡崇佩朝充翡翠囊¶
温湯夜浴鴛鴦水博山爐中百和香虎蒲龍棗及都梁¶
流雪廻風縈洛藹横煙斜霧裊秦芳曽聞有酒布蘭生¶
復有雅曲猗蘭名願分明燭徐吾影来媚國香燕姞情¶
　¶
　¶
　¶
<pb:KR4e0171_WYG_025-8b>¶
　¶
　¶
　¶
　¶
　¶
　¶
　¶
　升菴集巻二十五¶
