# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.195688
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷二十
<pb:KR4e0171_WYG_020-1a>¶
欽定四庫全書¶
　升菴集巻二十　　　　　　明　楊慎　撰¶
　　五言排律¶
　　　題赤壁圖(𢎞治辛酉年十四時作追録於此/)¶
曹瞞下江陵江陵正危劇周郎美少年氣吞江漢窄水¶
戰得上流火攻非下䇿臥龍東略雄烏鵲南飛迫妖氣¶
掩黄星倒戈回紫陌鼎足已成形鬼蜮俄褫魄王業聊¶
偏安霸圖何赫奕懐哉玉堂仙逖矣黄州客文光貫斗¶
<pb:KR4e0171_WYG_020-1b>¶
牛天逰忘遷謫名姓識兒童畫圖燦金碧赤壁幾千秋¶
山青江月白¶
　　　早秋野眺寄所遲客¶
蟋蟀鳴嵗晏爽鳩起凉氛斜川有名飲中林無雜羣輕¶
輪逐水曲空舲艤江濆烟杪散靈籟寒漪聚渌文浦思¶
滯淫客洲望夷猶君夢想期華月徘徊生碧雲小山桂¶
將結幽谷蘭當芬馨香坐消歇跫音詎相聞¶
　　　赤岸山送别效謝靈運¶
<pb:KR4e0171_WYG_020-2a>¶
兹山亘長江合沓氣象分朱壤凝炎徳光輝灼頳雯陽¶
景有先曉隂霞遲餘曛朝暮多奇態草木含靈氲既下¶
鸞鶴侶亦來麋鹿羣石床閟古蘚丹竈流烟濆逰屐久¶
蕪没仙跡空塵氛曰予敦𤣥尚偕子挹清芬東嶕拾瑶¶
草西岊采香芸行汎青木水坐睇峩眉雲躑躅守鼪徑¶
謦欬何當聞¶
　　　新正六日隨徐子容郭介甫唐守之登鏡光閣¶
　　　　一首(徐名縉郭名維藩唐名臯/)¶
<pb:KR4e0171_WYG_020-2b>¶
抱病强尋春開愁是此辰瑶峯初霽雪鏡水不生塵仙¶
閣通青漢皇圖望紫宸城隅纎草出官路逺楊新麗藻¶
留金馬煙花對玉人風光知漸好揺蕩曲江濵¶
　　　至後雪¶
白雪晃𤣥隂清都帶玉岑原鱗春盎盎宫雉曉沉沉朔¶
氣龍沙逺寒光鴈渚深色裁班女扇聲入楚妃琴黄竹¶
當停奏幽蘭且罷吟瑶華如可贈持此慰離心¶
　　　禁直春寒¶
<pb:KR4e0171_WYG_020-3a>¶
太乙祠燈罷甘泉薦鬯回青陽孟月啟華晷上春催温¶
樹花全斂曲池氷不開通天明星館迎風寒露臺清冷¶
異塵境霄雿隔蓬萊玉女闚窓下金徒抱箭來網户排¶
雲掩瑶墀映雪皚中郎五日直内史三宵陪鄭綿猶重¶
御越羅當未裁欲分青藜火共舉渌醽杯¶
　　　于役江鄉言辭友生¶
祇命向南瀆離羣感西河英僚篤久要同聲鳴相和廣¶
筵開秩秩飛爵引傞傞披雲敷别藻揆日促淹珂晨装¶
<pb:KR4e0171_WYG_020-3b>¶
揺朔易夕駕極岷嶓旋軫陟駁原擊汰凌鴻波流瀾玉¶
輪汜杳靄青城阿丹誠薦蕰藻𤣥韵諧松蘿臨睨目為¶
美契闊誰云過逰鱗樂静渚迅翼懐安柯興彼緬焉情¶
陳此勞者歌(玉溪云全篇/不減康樂)¶
　　　别用貞弟¶
征馬矯西首離琴揚南音懿親將逺别置酒坐華林中¶
量豈獨淺强飲不盡斟(玉溪云/甚情致)分手即岐路千里在寸¶
隂習習東來風飄飄㳺子心山川脩且闊羇思壯難任¶
<pb:KR4e0171_WYG_020-4a>¶
馳情天一涯結夢江之潯要我清商節聆子吹篪吟¶
　　　送石熊峯閣老代祀泰山闕里¶
云亭炎帝館洙泗魯王宫百代聲名逺千秋望秩同郊¶
禋元祀啟肹蠁九幽通奠玉分宸獻函香領鉅公璣衡¶
琁斗北奎壁映天東鯨澤觀滄海鴻逵指岱䝉五松烟¶
杪盖雙檜雨梢樷華衮遺經在金泥故檢空銘崖晴倒¶
景文棟曉舒虹仙碣秦觀罷靈斿濩舞終周筵晞湛露¶
舜殿轉薫風肅肅攀歸鞅明明翊化工¶
<pb:KR4e0171_WYG_020-4b>¶
　　　送尹舜弼祗祀南嶽分韵得王字¶
洞庭環北渚衡麓奠南荒軒帝曽張樂重華舊陟方登¶
封非昔事秩禮自今王鸞掖馳仙使龍函捧御香栢梁¶
辭曉宴桂水泛春航星鳥光芒動風烏浩𣺌揚雲標青¶
磴上天柱赤霄傍峯影回鴻鴈岡音下鳯皇搦毫驚掞¶
藻弭節敬維桑並命還分役同棲忽異翔行行皆去轍¶
肅肅戒歸裝南望蒼梧逺西逰碧草長五津通萬里七¶
澤繞三湘暑殿螭頭日秋堂燕子凉漢恩虛講幄唐㑹¶
<pb:KR4e0171_WYG_020-5a>¶
别文塲離索難為久居諸幸不忘¶
　　　涪江泛舟¶
明月沉清露秋風起白雲蘭橈乗溜急木葉下江聞爽¶
籟金懸奏遥峯翠積氛碧潭留鴈影錦汭散虹文旅望¶
隨天豁幽阿與嵗分登臨知自好寂寞共誰云¶
　　　雨宿大寧館¶
晨櫛充國風夕沐巴嶠雨雲館枕攅峯江亭席回滸空¶
水相澄鮮林霏自吞吐天籟坐嘯吟烟蘿共飛舞盼涔¶
<pb:KR4e0171_WYG_020-5b>¶
感躓蹄瞻喬憐滯羽懐哉喜霽吟倦爾愁霖苦稜稜霜¶
野鐘紞紞寒譙鼓惜無同懷人凍醪成獨撫(禺山/云近)¶
　(謝靈/運)¶
　　　華清月夕¶
華清月華滿清都𤣥景開玉霜竟宇下金波穿霤來鴻¶
濛澄寒霧繚垣静氛埃蓮湯何窈窕松嶺亦崔嵬景滅¶
集靈殿聲銷按歌臺繁華自當歇蕪没誰興哀清光有¶
今夕欲去重徘徊(禺山云平/穩中竒)¶
<pb:KR4e0171_WYG_020-6a>¶
　　　送彭胡之官保靖¶
青楓帶楚鄉紅斾引吳航溪洞連辰浦峯巒近酉陽稻¶
田多有嵗橘樹不知霜葦籥祈盤瓠樷祠賽竹郎蠻歌¶
花節皷公讌桂沾漿因爾詢風土圖經逺寄將¶
　　　薫橘¶
緑橘試新霜金丸綴紫房美人憐節物含笑出長廊玉¶
手勞親摘朱唇不忍嘗濃薫九㣲火清芬百和香捧持¶
青玉案投贈白雲鄉桃李終成俗芝蘭豈並芳真堪頌¶
<pb:KR4e0171_WYG_020-6b>¶
屈子詎許擲潘郎羅帕分珍賜猶疑出上方¶
　　　詠端溪硯廿韵示兒¶
瑞石出端溪靈陶琢已齊緇磷開渾沌清越奪琳珪龍¶
尾仙翁棹羊肝彦士刲浴毫輕似染囚墨膩於瑿朏月¶
沉泓北涔雲度岊西影寒歸黒帝光鑑比𤣥妻羡起圓¶
如璧紋逥曲似堤藏春留琲瓃(初花如玉蕋也俗作蓓/蕾張有復古編云云)¶
𫾣日響玻瓈呵潤能欺礎涵星詎照黧未央無古瓦函¶
谷失澄泥兒愛蓮蓬洗奴頑竹節携研山銘可記壺嶺¶
<pb:KR4e0171_WYG_020-7a>¶
價應低吮筆漿含蚌迥塵匣斵犀讒邪憂吕望博厚景¶
宣尼綺思生松黛訛音辯彩霓寸田豐𥝧稏勺水躍鯨¶
鯢藻翰歌麟趾勲華借兔蹄逝將翔沼鳯幸勿厭家雞¶
巴嶠薪當荷雄池草正萋玉蟾徴舊夢金馬擬新題¶
　　　寄袁立山¶
有美袁州袁無論栁州栁剛方唐介儔文藻坡仙後道¶
是三黜餘官仍一麾守雲瑞重輪囷山立小培塿賦别¶
欲銷魂閲視那容口飛輓疲東征穮蔉廢南畆川滌斤¶
<pb:KR4e0171_WYG_020-7b>¶
伐枚水涸星在罶竹馬遲細侯銅魚懐杜母行春元有¶
脚援溺豈無手横目良可蘇淵衷期不負汗青垂華勛¶
軒冕復何有¶
　　　戱效西崑體無題十六韻¶
王御參三粲河圖叙九房天機從此淺華孽竟非祥蟾¶
窟那須藥牛津豈服箱周阿生碧樹窈窕限清防翠被¶
龍涎透銀筝鹿爪長蕩舟淩浩𣺌解珮失溟茫南后鳴¶
瓊博西施響屧廊山峯歌羯皷風水舞霓裳繡嶺仙人¶
<pb:KR4e0171_WYG_020-8a>¶
閣華清玉女湯笑中迷下蔡粧罷陷平陽回盼傳深意¶
横陳脱薄粧青鸞工渡海赤鳯巧踰墻團扇留明月輕¶
褣溼早霜雞皮三復少狐尾九還翔玉井喬家破珠樓¶
石氏亡洛神休染翰嗤爾獻之狂¶
　　　初寒擁爐欣而成詠¶
閉戸當嚴候圍爐似故人胡桃無賜炭(宋世御炭以胡/桃文鵓鴿色為)¶
(上以賜内/直學士)榾柮有窮薪兒免號寒喜翁便永夜親焰騰¶
金菡萏灰聚玉麒麟剪燭休論䟦傳杯莫記廵煎茶浮¶
<pb:KR4e0171_WYG_020-8b>¶
蟹眼煨芋皺虯鱗一㸃那容雪千門預借春霸橋何事¶
者凍縮苦吟身¶
　　　重詠風扇¶
披襟誇宋玉吹律詫鄒生何似風輪扇能令暑域清藴¶
隆澄沆瀣道暍幻蓬瀛枕簟無三伏樓臺即五城郢人¶
忘羽秉宣曲想衣更䬃爽蕭丘似飄颻列馭并土嚢真¶
妄説天籟實多情歌舞宜髙晏鮮鮮白紵輕¶
　　　與張季文偶過虎丘次壁間韵¶
<pb:KR4e0171_WYG_020-9a>¶
梵鐘百偈集客枕干念攅同人理舟楫尋僧陟林巒逺¶
公邀元亮靈徹詶韋丹且聽柔軟音稍蔚婆娑寒命酒¶
對嵇阮言詩偕卜端山阿藏鹿苑江汜臨鴻干篁竹坐¶
可嘯英菊飢當餐作繭乃自縛將心與誰安胥任傅説¶
靡一笑許歴完(王粲詩許歴為完/士一言猶敝秦)狂思叫北闕幸免尸¶
東桓詎期豺虎籍復登雞馬壇從公灑語雪俾余回情¶
瀾(漢書尹賞傳何所求/子死桓東少年塲)¶
　　　蔬食¶
<pb:KR4e0171_WYG_020-9b>¶
蓬樞還老圃藿食逺膏薌小摘中園裏薄采南澗傍終¶
葵紫含露蘘荷白負霜煠作金釵色齊為玉筯長既飽¶
琅玕腹亦充沆瀣膓螬井甘三咽蟻丘愁五漿籠飱詎¶
堪享鈎餌寧可嘗願言從沮溺從此謝金張¶
　　　送謝子佩¶
吾愛右溪子翛然清且真神仙自天骨吏隠出風塵直¶
道酧當宁危言動搢紳霤軒三進日瘴海一麾辰益者¶
來三友同心得二人歡逰才異域良㑹復殊津折坂褰¶
<pb:KR4e0171_WYG_020-10a>¶
烟幕峥峯隠月輪逵途折龜背候館宻魚鱗霄鴈將愁¶
逈霒猿逓夢頻殷勤祝珍䕶歸及采衣春¶
　　　詠堠子¶
鼉記軒轅皷龜升夏禹圖兠零清紫塞寓望拱皇都水¶
隔生烟直山遮落照孤遒人春振鐸亭長晚吹箛原樹¶
遥分薺城荒逺辨蕪淋鈴蜀棧雨疲斾楚江艫客思虛¶
悲梗吾生實射弧驂騑逵自達兔鹿徑休迂¶
　　　晨霧¶
<pb:KR4e0171_WYG_020-10b>¶
　　安寧之境杪秋初冬天將晴霽晨必大霧千里一¶
　　白如銀色界須㬰日出霞彩暉煥亦奇觀也¶
𤣥冥當凜節白霧翳晨朝明月朦朧閣清霜曖㬣橋氷¶
澌工織水花凇慣封條嵐市天褰幕煙坰陸湧潮鳬亹¶
迷獨釣鹿徑滑歸樵文彩南山豹威稜北塞貂駟星收¶
閃閃曦景煥昭昭梅信懸知近憑他酒斾招¶
　¶
　升菴集巻二十¶
