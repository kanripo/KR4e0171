# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.177700
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷十九
<pb:KR4e0171_WYG_019-1a>¶
欽定四庫全書¶
　升菴集巻十九　　　　　　明　楊慎　撰¶
　　五言律詩¶
　　　正月二日觀社¶
滇海曽觀社重來嵗月更江山依舊麗耳目幸猶明袨¶
服兼村雅香醪雜濁清杜陵詩句在久客惜人情¶
　　　發安寧¶
悠悠戎旅情甲嵗汩吾征征馬諳舊路飛鴻載前旌倭¶
<pb:KR4e0171_WYG_019-1b>¶
遲此周道來往非夷庚東君憐衰朽假我以新晴¶
　　　正月十一日宿禄豐寄丘月渚楊溪山張見梅¶
　　　楊墨池¶
客星無定影驚鵲又遷枝避地仍多阻還家未有期東¶
橋花月夜南浦蕙風時携手難同賞勞歌寄所思¶
　　　與李葵之殷憲卿夜飲¶
旅寓逢新嵗芳隣聚此宵梅花普賢寺楊栁謫仙橋又¶
醉雙文酒休歌獨酌謠并州故鄉地渾忘路迢迢¶
<pb:KR4e0171_WYG_019-2a>¶
　　　留别安寧滇城諸友(二首/)¶
垂老西來日天涯此㑹稀馬蹄聲特特鴈陣影飛飛南¶
海情偏厚東坡語未非海莊岑寂地車轍滿荆扉¶
　　　又¶
垂老東還日天涯此别稀闗山歸馬地江水釣魚磯秉¶
燭情何盡銜盃淚欲揮相思幸相問處處有鴻飛¶
　　　廣心樓小酌憶張禺山¶
久客髙嶢上登樓眺望頻雲連章貢雨花接晉寧春蘇¶
<pb:KR4e0171_WYG_019-2b>¶
李詩篇盛陳雷意氣真不逢劉㑹孟誰識兩仙人¶
　　　劉羲亭訪予髙嶢宿毛氏萃芳園夕歸¶
坐對仙巒暝歸防竹徑幽𤣥亭雖寂寞清話且淹留晝¶
足揮毫興宵添秉燭逰逰仙何必賦即此是丹丘¶
　　　五月二日太華寺㑹效韓昌黎¶
雨後來更好山水有清音紫霞池上酌白雪丘中琴悟¶
以千佛偈因之九仙吟聞鐘發深省䬃爾灑塵襟¶
　　　宿積翠巖¶
<pb:KR4e0171_WYG_019-3a>¶
曉色動香塵天風雜梵聲雞鳴闗樹白龍臥海波清湘¶
浦行捐佩滄浪坐濯纓思歸還引望懐古若為情¶
　　　逰玉案山寳珠寺¶
名山已發興空宇復離羣開樓見西海出岫指南雲泉¶
華玉霤接風籟紫霄聞前朝一片石金薤剥苔文¶
　　　酬金秀才(鎬浙江武康人/)¶
伏枕抱疾日閉闗餘春時欣聞空谷音適與中林期清¶
風灑蘭藻零雨坐茅茨翻然不可見悠哉寄遐思¶
<pb:KR4e0171_WYG_019-3b>¶
　　　烏撒喜晴¶
易見黄河清難逢烏撒晴隂霾既已豁險道况復平蜀¶
日杳千里滇雲惟十程江花與江草異國看春生¶
　　　大理春市因憶李仁甫¶
海國櫻桃市春山蘭蕙逰青絲盤騕褭紅頰醉扶留狼¶
荒金莫辨鮫宫珠暗投佳人𦕈天末因之問阻脩¶
　　　大華寺即事¶
舊雨髙嶢上新晴太華中松門㡠山靄蘭渚鏡文虹鐘¶
<pb:KR4e0171_WYG_019-4a>¶
動烟花紫燈然暝色葱山僧多養馬疑是古支公¶
　　　大相公嶺¶
九折刺史坂七擒丞相橋沉黎漢原古嚴道蜀闗遥䇿¶
馬氷槽滑乗橇雪濘消我行再經此感慨一長謡¶
　　　招劉善充¶
戎旅九塞上暫歸如夢中雙江碧雲合九橋明月同揺¶
心𣺌天末携手期城東佇立永今夕銀蠟粲銅釭¶
　　　送毛東鎮往臨安¶
<pb:KR4e0171_WYG_019-4b>¶
縹縹碧雞使蕭蕭班馬羣離亭方禁酒征路正炎氛水¶
弩含沙影天鳶墜火雲歸音期蟋蟀莫待海花紛¶
　　　魚鳬闗讌别趙龍巖僉憲¶
有美臺中彦懐予别思長薄雲隨馬首落日送漁梁野¶
燎山多黒江秋荻已黄揺揺愁轉斾寧用訴華觴¶
　　　北橋離席留别趙州諸子¶
漂泊猶戎旅羇栖且嵗年又傷南浦别重醉北橋邊烟¶
樹環江滸風花簇野筵鄉心那可問愁思繞離絃¶
<pb:KR4e0171_WYG_019-5a>¶
　　　荅馬敬臣(二首/)¶
北闕承恩譴南荒作旅人可堪同瘴癘猶自隔音塵鶴¶
嶺霏烟外螳川積水濵三年不相見兩地各傷神¶
空宇澄新霽殊方報早秋凉風天末樹明月海邊樓塞¶
草封歸望湘蘭喚别愁來章三復罷對酒不能詶¶
　　　答楊從龍給事¶
仙居深紫府旅望渺蒼波五夜勞䰟夢三年阻嘯歌雲¶
心陶令逺秋興杜陵多魚浦南風便龍闗一羽過¶
<pb:KR4e0171_WYG_019-5b>¶
　　　感通寺¶
嶽麓蒼山半波濤黒水分傳燈留聖製演梵聽華云壁¶
古仙苔見泉香瑞艸聞花宫三十六一一逺人羣(寺有/僧無)¶
　(極者洪武中首率僧衆歸附朝京御製十六/詩送之還詩云衆僧經通佛㫖語善華云華)¶
　(云華/言也)¶
　　　次張大理文柔别後見寄韻(二首/)¶
四牡何時發雙魚此日將别離驚艸緑衰謝感芸黄澤¶
畔風霜勁天涯嵗月忙欵襟難借問濡跡但相望¶
<pb:KR4e0171_WYG_019-6a>¶
垂老雲南戍逢君海上州桂招非小隠萍泛是同流江¶
漢詢幽側闗山慰阻修欲酬平子贈空有畔牢愁¶
　　　水邊梅影¶
玉宇曖㣲霄瑶華擢秀翹貝宫浮藻景魚浪净蘭橈珮¶
冷漢臯橘珠明河上蕭不逢南雪唱空倚北風謡¶
　　　夢逰感通寺簡諸友¶
李白題詩寺文簫寫韻樓海光浮樹杪山翠滴牀頭熱¶
想寒泉濯春曽煖谷逰暝鐘蘿月下清夢一相求¶
<pb:KR4e0171_WYG_019-6b>¶
　　　謝楊肅菴都諫惠筆¶
彤管分青瑣瓊緘到紫巖艸𤣥疲執㦸花夢老江淹嶰¶
谷籜龍健寒宫桂兎尖無因白雪唱空擬碧雲瞻¶
　　　亭前引水名曰墨池¶
金潭朝洗菊玉甃暖滋蘭何如𤣥阯水分作墨池瀾烟¶
雲生几席星斗宿䦨干問字休携酒仙家沆瀣寒¶
　　　過石樁村訪唐河東刺史王仁求碑(二首/)¶
唐代河東守周朝聖厯時土花封緑字石髪被金碑泣¶
<pb:KR4e0171_WYG_019-7a>¶
露麟猶卧嘶風馬自悲荒原誰過問郡乗不曾知¶
鳴蟻古河東川原勢亦雄城荒弔華納山逺問蔥䝉玉¶
筯埋天禄銀鈎剥畫蟲閭丘名姓在鄉衮仰清風¶
　　　玫瑰花¶
庭際玫瑰樹含芳當坐隅春盤紅瑪瑙曉帳紫珊瑚風¶
信翻霞錦天香綴露珠仙壺春醖好留著醉麻姑(玫瑰/花入)¶
　(酒尤/佳)¶
　　　竹戸¶
<pb:KR4e0171_WYG_019-7b>¶
竹戸少塵埃濃隂欝不開静聞清露墜凉送好風來鳥¶
下彈瓊粉蟲行篆紫苔無人共欣賞坐嘯獨悠哉¶
　　　海篺(即葑田也浮於水中東西往來/)¶
芳洲隠蘋末葑埒寄蘆中上下隨春水東西逐夜風浮¶
家還泛宅斷梗復飄蓬感物傷羇思生涯愧海翁¶
　　　出塞(地名六朝體也/)¶
烽火照甘泉刁斗出祁連錦車衝鳥穴翠毦度雞田髙¶
栁分斜月長榆合逺天交河氷正結心斷玉門前¶
<pb:KR4e0171_WYG_019-8a>¶
　　　詠霜¶
天駟粲寒芒青腰騁素粧珠簾銀蒜白金井碧梧黄漢¶
署宵鐘徹胡庭曉角長豐貂無暖色坐待燭龍光¶
　　　滇池泛舟見新鴈¶
忽見行行鴈來應自故鄉天涯多少路雲際幾畨霜滇¶
水饒葭菼禺山足稻粱金河爾休戀無限虜弦張¶
　　　中元夕望開福寺塔燈¶
窣堵髙千尺然燈達五更剛風吹不滅甘露洗還明龍¶
<pb:KR4e0171_WYG_019-8b>¶
燭真堪並蛾飛不敢驚&KR1725;升何矯㨗應見闥婆城¶
　　　詠琵琶¶
廽窻暎華表連環繫錦縧桃葉雙鬟小楓香一調髙牛¶
羊上青塜狐兔沒黄蒿留賔芳夜促且欲醉蒲桃¶
　　　春江曲¶
時女翫春翹新梅發逺條風香隨步步雲彩艶朝朝悵¶
望迷晴浦音書候晩潮玉輪江上水心斷木蘭橈¶
　　　折楊栁¶
<pb:KR4e0171_WYG_019-9a>¶
白雪新年盡東風昨夜驚芳菲隨處滿楊栁最多情染¶
作春衣色吹為玉笛聲如何千里别只贈一枝行¶
　　　雨¶
蟬咽枝頭露鳩摶樹杪風窻窻凉意足葉葉雨聲雄案¶
對燈花喜宵分簟色融不知何水部吟斷滴堦中¶
　　　青橋驛¶
銕壁千秋雪氷崖萬壑雷人家比星散鳥道入雲回旅¶
寓山河隔鄉心日夜催客行春又夏不見㨗書來¶
<pb:KR4e0171_WYG_019-9b>¶
　　　渡黒龍江時連雨水漲竟日乃濟¶
飛鷁朝暾霽停驂午漏分客心隨水急人語隔江聞雨¶
過添清氣風生愛縠紋中流歸棹穏跂望有來羣¶
　　　憶用敘弟¶
阿弟逺行役一年無定居勞勞恒念爾寂寂正愁予日¶
月攀芳樹雲霄隔素書燕南池草緑應好賦歸歟¶
　　　同祝鳴和錦江泛舟(名鑾/)¶
八月茅花水諸天桂子風追凉琪樹底擊汰錦亭東人¶
<pb:KR4e0171_WYG_019-10a>¶
境囂塵隔仙曹逸興同城樓鐘欲動斜照帶㣲紅¶
　　　逰中嵓寺¶
髙閣諸天近長江客路分㠶開山吐月鐘動水連雲漁¶
唱通宵起樵音隔浦聞佛香渾不斷散作南岧薫¶
　　　次胡孝思中嵓韻¶
翠㣲連寳地青靄壓雲堤俯瞰行人小平瞻逺樹齊振¶
衣淹暮屐廻棹聽寒鼙雨歇楓林静荒雞尚未啼¶
　　　候朝簡王舜卿¶
<pb:KR4e0171_WYG_019-10b>¶
文華接武英鳯吹應雞鳴月晃牙牌字風傳玉珮聲天¶
香飄左掖宫漏隔西清不是班行迥焉知夙夜情¶
　　　桔栢渡(在昭化縣東二里/)¶
桔栢古時渡江流今宛然名存巴國志詩有杜陵篇鴇¶
鷁衝烟散黿鼉抱日眠分留餘物色朗詠惜髙賢¶
　　　重過華清宫¶
綉嶺仙人閣華清玉女湯山川猶氣象臺殿久荒凉暖¶
水生烟霧寒松受雪霜碑文無嵗月螭首臥牛羊¶
<pb:KR4e0171_WYG_019-11a>¶
　　　臨晉道中¶
茅店昬烟集榆鄉燎火開宵征何太急暝望忽相催月¶
樹羣鴉散霜橋列騎回解城聞漏㸃星宿滿梅臺¶
　　　七夕憶逺¶
離人惜離景星聚又星分雙津烏鵲候三山鸞鶴羣錦¶
江澄夕浪玉臺生曉雲山途何渺𣺌愁思極紛紛¶
　　　送王維賢吉士出知廣徳州¶
朱方新出守玉署早知名邦域周千里文章漢二京鳯¶
<pb:KR4e0171_WYG_019-11b>¶
皇天北顧鴻鴈暮南征清賞何由共瓊枝别後情¶
　　　周彦通侍御秋齋(二首/)¶
北斗臨茅宇西山出蕙樓凉風吹玉樹明月下金丘歌¶
對梧桐語辭因叢桂留髙人耽吏隠不是采真逰¶
鳯皇巢扈閣蟋蟀在西堂廬是承明地園非避世墻清¶
琴宵弄月白簡晝飛霜采采籬邊菊相期重晚芳¶
　　　齋房春夕¶
青雲臨鹿苑煥景入虹梁燕坐諸天近齋心五夜長塵¶
<pb:KR4e0171_WYG_019-12a>¶
埃徐孺榻燈火賛公房隠隠聞清漏迢迢出建章¶
　　　酬郭司業¶
元嵗天齋裏新陽月令逢僧房聮下榻仙珮待鳴鐘雲¶
㑹連枝比宵分隠几慵同心成坐隔回首是行蹤¶
　　　送余懋忠¶
河上氷猶合闗山鴈未回君行阻舟楫征馬犯塵埃天¶
逺驚離袂春寒入勸盃江東碧雲外日暮獨悠哉¶
　　　春雪¶
<pb:KR4e0171_WYG_019-12b>¶
南雪轉東風千門四望同愛穿珠箔透愁點玉階融竹¶
覆玲瓏葉梅殘綽約樷夕窻還暎白蠟炬更添紅¶
　　　春雨¶
春雨掩柴扉勾芒力尚㣲潤通𤓰蔓水寒透木綿衣大¶
澤龍蛇逺空林鳥雀稀山翁多甲子杖屨候芳菲¶
　　　惟信朱曉早發至古店回詩見寄次韻¶
井轄虛投夜河橋暝發時明星將夙駕重露欲沾帷南¶
浦蘼蕪合東門楊栁垂回風飄錦字空谷寄遐思¶
<pb:KR4e0171_WYG_019-13a>¶
　　　清源樓觀漲(二首/)¶
潢潦飛櫩外洪波古堞前山收𤣥豹雨江展白虹天牛¶
馬迷昏谷魚龍失故淵樵人歸太晚隔浦認炊烟¶
雲色含山色濤聲撼樹聲枯槎何處下怒浪幾時平退¶
鷁昏相失飛烏晚對鳴如何誇海若猶自詫莊生¶
　　　寒¶
天籟調寒吹神鑪煉曉霜稍驚綿力薄還訝葉聲長畫¶
㦸歸邊將青綾直省郎誰論萍氏禁須問麯生方¶
<pb:KR4e0171_WYG_019-13b>¶
　　　梅天郊晚¶
連日黄梅雨鼃聲積漸多豐年無赤地平墅似銀河園¶
篠凉生葉堤檉水没柯半村斜照裡收釣晒漁蓑¶
　　　寒食見梨花¶
寒食村藏寺晴光水見沙老僧閒貝葉邀客看梨花塵¶
外氷壺瑩風前玉樹斜洗粧猶待雨春態倚雲霞¶
　　　寒霄月色¶
明月流寒影低櫩復轉廊雪霜流澹白參昴伴昏黄野¶
<pb:KR4e0171_WYG_019-14a>¶
徑多樵笛江村有釣航不教烏鵲定直待燭龍光¶
　　　寄許玉林¶
吾憐許玉林道氣夙齡深懸車未華髪解佩晏清襟山¶
水歸與興琴樽静者心紫芳行可覿丹竈擬同尋¶
　　　詶袁永之(書自陽朔寄来/)　(袁名袠/)¶
書到滇隂日封題陽朔春同心雖異縣未面已通神駿¶
發髙岑後鴻裁曄夀新(永之近著/皇明獻實)伊予嗟暮耋顒子掞¶
天宸¶
<pb:KR4e0171_WYG_019-14b>¶
　　　寒夕¶
璧月寒生暈銀河凍欲氷簷花穿霧凇窻紙戰風稜桂¶
火嘘難焰蘭膏坐自凝新梅如姹女粧束待晨興(霧凇/木氷)¶
　(也著樹玲瓏如花諺云霜/凇打霧凇貧兒備飯甕)¶
　　　送朱參政良矩還金華(朱名方/)¶
仙人無白髪何事早歸山東海文鰩逝南雲倦鳥還竹¶
林同晉逸芝嶺異商顔明月和清夢隨君度雪闗¶
　　　秋夕高嶢早起¶
<pb:KR4e0171_WYG_019-15a>¶
獨向高嶢宿遥聞水寺鍾疎燈青耿壁斜月翠沉峯星¶
點螢穿竹潮音鶴舞松明湖開曉鏡倒影木芙蓉¶
　　　村曉¶
水寺霜鍾起山樓曉堞迷長庚配殘月斜漢界晴霓犬¶
吠聲如豹蠅喧聽似雞老懐渾不寐遥夕又新題¶
　　　寄王雲巢¶
紅塵厭市㕓白首伴雲眠巢父元無地壺公别有天北¶
山廽俗駕南嶽定詩禪莫訝焦鷯細逍遥且大年¶
<pb:KR4e0171_WYG_019-15b>¶
　　　懐韓子中¶
風流點蒼彦天骨乘黄奇出宰千家邑歸無三徑資蘭¶
亭傳墨訣草閣伴𤣥思怊悵湯田别深盃欲暝時¶
　　　寄張愈光(名含/)¶
劉安悲落木曹植感飛蓬夜雨燈前夢秋霜鏡裏容緜¶
緜思逺道戚戚苦無踪何日來仙駕青天騎白龍¶
　　　贈王民望(有序/)　(王名廷表/)　(五首/)¶
　　　　鈍菴王民望自臨安千里來訪予信宿而别¶
<pb:KR4e0171_WYG_019-16a>¶
　　　　期與池南唐子午衢段子㑹於晉寧為盤龍¶
　　　　海寳之逰值予阻疾不果行作此以寄且訂¶
　　　　後期¶
與子曠參辰眷言淹晷曜婉婉來清揚娓娓啓𤣥調暝¶
宿太華峯晨理髙嶢釣沙上愴分襟城隅阻言笑¶
言笑豁相思有約當後期雲嶠苔屐並風檐蘭襟披衢¶
歩拾瑶艸池酌繫青絲俊逰希白下髙㑹繼南皮¶
南皮駛清流北渚爽金&KR1195;去驂儼立鵠走舸歙飛鷗胡¶
<pb:KR4e0171_WYG_019-16b>¶
然嬰痾疢臨岐隔歡逰望美天咫尺何以慰離憂¶
離憂一何叢我心一何忡紫芳行采采翠管坐濛濛開¶
奩熭寳餌隠几拂彫桐馳神隨去鷁緘情付歸鴻¶
歸鴻翔泬寥緒風傳䬃沓凉氛秀峯期温盟通海榻詎¶
詫彩霞分終令碧雲合張敏夢不迷劉勰興還答¶
　　　髙嶢夕¶
雌霓(音入/聲)晴橋跨雄風晚籟斜緑疇翻&KR1737;稏蒼浦贙蒹¶
葭(左思賦蒹葭贙雚蒻/森注贙音犬分别也)樵隠同山麓漁商集水涯荒村¶
<pb:KR4e0171_WYG_019-17a>¶
門早閉逺樹已歸鴉¶
　　　贈别陸後野(名坤/)¶
邂逅叶心期燈花對酒巵浮雲遷客夢明月美人詩館¶
曙鳴雞早闗寒度馬遲行過宜禄驛好寄世南碑(陸為/予言)¶
　(虞世南宜禄碑在邠州字畫/遒勁不减廟堂碑人罕摹印)¶
　　　送人之吳楚¶
佳麗東南地登臨罨畫中竹雲籠曉渚梅雨澹烟空風¶
順帆如馬天髙月似弓哀歌休㧞劍槎上覓仙翁¶
<pb:KR4e0171_WYG_019-17b>¶
　　　舟曉¶
羇心厭漏遲未曉命舟師樹過如人立帆開覺岸移天¶
梭星落織霞錦日舒絲漸喜漁村近炊烟出竹籬¶
　　　與胡在軒簡西嶨泛舟至栁壩晚歸¶
北風吹海岸擁沬聚銀沙去棹穿汀葉歸帆拂渚花鵞¶
兒黄似酒楊栁緑藏鴉物色撩人醉醉歌凌紫霞¶
　　　滇曉¶
林逈碧雞飛花稍露欲晞迢迢城漏寂隠隠寺鍾㣲小¶
<pb:KR4e0171_WYG_019-18a>¶
店明燈出殘粧帶月歸雲津漁唱起空翠溼蓑衣¶
　　　元宵雪¶
娥月隠春城仙雲飄六霙花隨四照出光與九枝爭白¶
戰横詩槊清愁倩酒兵何須訪姑射人世即瑶京¶
　　　九月望日與諸弟夜泛¶
嘉木繞通川空林衆籟傳江天清近榻霜月冷侵船盡¶
日供愁坐連宵只醉眠不同池上酌何事有新篇¶
　　　次夜¶
<pb:KR4e0171_WYG_019-18b>¶
南浦風光濶東林霽景饒灘聲喧昨夜峯影静今朝行¶
艓尋烟語停杯待月邀清逰不隔日玉樹好風標¶
　　　登金華山玉京觀中有陳子昻書臺(二首/)¶
巴嶠亭前立涪江檻外斜雪堂開洞府雲木上烟霞葉¶
響非闗雨林香不是花玉京如可到從此問丹砂¶
古調今寥落令人憶拾遺不圖垂拱世復覩建安詩瑟¶
在猶清廟碑殘尚色絲紫瑒留詠後千載有鍾期¶
　　　昭化飲咂酒¶
<pb:KR4e0171_WYG_019-19a>¶
醖入烟霞品功隨麯糵髙秋筐收橡栗春瓮發蒲桃旅¶
集三更興賔酬百拜勞苦無多酌我一吸已陶陶¶
　　　早發神宣驛¶
孟冬來棧閣清曉度鄉闗隠月雞鳴急回風虎嘯閒霧¶
收才見樹日出始分山時復憑髙望秦川指掌間¶
　　　長安遇雪¶
日下長安近天涯晏嵗逢凍雲千畆竹寒雪五陵松橋¶
逺迷𤣥壩山明見紫峯行行逰獵者争信客無悰¶
<pb:KR4e0171_WYG_019-19b>¶
　　　沙河縣¶
空磧少人烟孤城大道邊平沙盤馬路殘雪射鵰天野¶
日三竿上河氷百片穿條風將變栁客思感流年¶
　　　春雪寄内¶
春隂欝未開春雪犯寒來點綴過花徑飄揚度玉臺望¶
迷河畔草歌落隴頭梅併起因風興還思道韞才¶
　　　十二月朔旦南郊扈從省牲¶
天仗雲門外宵衣曉漏前蒼龍旂影動朱鷺皷聲傳星¶
<pb:KR4e0171_WYG_019-20a>¶
爛甘泉燭霜清泰畤烟南郊新警蹕重覩孝皇年(方云/得初)¶
　(唐/體)¶
　　　送内弟黄秀卿(崋/)還遂寜¶
素舸濤江來白馬崤闗去荻岸屢沿洄蕪臯幾容與寒¶
日照行觴朔吹飄離緒超逺望平原悁脰空延佇¶
　　　癸未除夕¶
金壺躍温酎華燭蟠暖烟璧隂逝可惜瓊籌俄已遷噦¶
噦鸞聲動蒼蒼龍角旋椒觴猶頌酒蘭佩催朝天¶
<pb:KR4e0171_WYG_019-20b>¶
　　　夜泊¶
夜泊中嵓下扁舟對萬峯一星髙岸火幾杵上方鐘水¶
落灘聲急雲低雨意濃何人吹鐡笛潭下惱魚龍¶
　　　送鄧士曽給事以言事謫金壇(名繼曽/)¶
千里泛滄波孤蹤寄薜蘿風塵隨燕雀水國傍鼋鼉湘¶
浦捐春珮承明待晚珂華陽雖咫尺未許聽仙歌¶
　　　秋日枕疾(四首/)¶
陋巷本寂寞病來人更稀氣候倐忽變隂晴頃刻非量¶
<pb:KR4e0171_WYG_019-21a>¶
移寒燠榻調停單裌衣餘生付泡影焉知衡氣機¶
風前黄葉樹雨後紫苔墻肺病知秋早身閒覺日長杵¶
聲頻𢷬藥烟縷漸消香遮眼聊書巻雕蟲久已忘¶
病叟茅亭卧頑童竹杖隨半人嘲鑿齒一足笑虞䕫夢¶
境虛傳蝶支床底用龜古方渾不效無乃偽軒岐¶
殘燈光翳壁斜月影穿帷衰鬢難禁日幽憂不寐時棘¶
籬嘷夜犬茅棟笑寒鴟展轉那堪説呻吟强作詩¶
　　　春月臥病至夏首¶
<pb:KR4e0171_WYG_019-21b>¶
愁心冷不春病眼夜難晨蝴蝶成虛夢芭蕉喻幻身枕¶
乾垂老淚門絶問奇人惟藥添無量呻吟似飲醇¶
　　　新秋悼亡(二首/)¶
清商不堪聽白露自生愁孤枕寒先入空堦雨未休夢¶
魂回永夜悲怨集新秋奇樹中庭色傷心不再逰¶
　　　又¶
黄葉擁堦深秋聲雜暮砧天空孤鶴唳露冷百蟲吟錦¶
暗宵衾色瓊沉曉珮音可憐揺落節感此倍蕭森¶
<pb:KR4e0171_WYG_019-22a>¶
　¶
　¶
　¶
　¶
　¶
　¶
　¶
　¶
<pb:KR4e0171_WYG_019-22b>¶
　¶
　¶
　¶
　¶
　¶
　¶
　¶
　升菴集巻十九¶
