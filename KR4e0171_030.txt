# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.360578
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷三十
<pb:KR4e0171_WYG_030-1a>¶
欽定四庫全書¶
　升菴集巻三十　　　　　　明　楊慎　撰¶
　　七言律詩¶
　　　病中永訣李張唐三公(己未六月/)¶
魑魅禦客八千里羲皇上人四十年怨誹不學離騷侣¶
正葩仍為風雅仙知我罪我春秋筆今吾故吾逍遥篇¶
中溪半谷池南叟此意非公誰與傳(吳髙河懋嘗以楊/𢎞山士雲王純菴)¶
　(廷表胡在軒廷祿張半谷含李中溪元陽唐池南錡/為楊門六學士以擬蘇門秦黄晁張廖畧云余曰得)¶
<pb:KR4e0171_WYG_030-1b>¶
　(非于子而匕乎七子文藻皆在滇雲一時盛事余固/不敢當也然余之遭妬中害而卒不得還者竟以此)¶
　(不欲言其人姓名如/柳子厚傳河間云噫)¶
　　　蘭津橋(今名霽虹/)¶
　　漢書載瀾滄謡云漢徳廣開不賔度博南踰蘭津¶
　　　渡瀾滄為他人即此地也土人譌呼為浪滄云¶
織鐡懸梯飛步驚獨立縹緲青霄平螣蛇逰霧瘴氛惡¶
孔雀飲江烟瀬清蘭津南渡哀牢國蒲塞西連諸葛營¶
中原回首踰萬里懐古思歸何限情¶
<pb:KR4e0171_WYG_030-2a>¶
　　　昆陽望海¶
昆明波濤南紀雄金碧滉漾銀河通平吞萬里象馬國¶
直下千尺蛟龍宫天外烟巒分㸃綴雲中海樹入空濛¶
乗槎破浪非吾事已斬魚竿狎釣翁¶
　　　次沐希甫山茶花韻¶
山茶競開如火然山城淑氣銷寒煙幾經南國芳華逺¶
忽憶上林花信前賞心避地日多阻抱病閉門春可憐¶
黄須紫蕚莫相惱青鏡綠樽非壯年¶
<pb:KR4e0171_WYG_030-2b>¶
　　　浪穹縣¶
鳬鴈唼喋菱荇光翡翠摇裔蘭苕芳古寺雙林帶烟郭¶
平湖十里通春航逺夣似曽經此地逰子恍疑歸故鄉¶
桃園仇池到處有萍浮梗泛悲蒼茫¶
　　　立春滇郭西看山茶¶
山國山茶太繁品春盤春菜先此筵多情日日花懊惱¶
無頼家家香接連河陽少年亦好事杜陵老翁惟醉眠¶
歸來瓊枝猶照眼焰紫然紅君馬前¶
<pb:KR4e0171_WYG_030-3a>¶
　　　春泛晩歸¶
滇海横波摇逺天青峯影在柁樓前汀蘋嫋嫋風色起¶
崖草凄凄春興連漁父濯纓歌皷枻姹女當壚工數錢¶
醉歸不嗔無兩炬東塔已髙西月弦¶
　　　甲午臨安除嵗¶
去年除夕葉榆澤今年忽在臨安城斜看暮景飛騰意¶
正念天涯流滯情寒梅判山我欲寄烟草瀘江誰喚生¶
隣牆兒女亦無睡嵗火天燈喧五更¶
<pb:KR4e0171_WYG_030-3b>¶
　　　豐禄縣西蘭谷¶
響水闗水繞蘭谷蘭之猗猗環谷芳瑶渦玉潠湧神瀵¶
緑葉紫莖涵帝漿湘纍採作美人佩尼父嗟為王者香¶
懐哉千古兩不見獨立蒼茫愁大荒¶
　　　中丞白泉汪公生辰值安南欵報至¶
金潾銅柱貢函來象渚龍編道路開上將簡書回北極¶
中丞勛業冠南䑓擬將萬舞排家宴欲取鐃歌獻夀杯¶
節鉞可能淹衮舄明年何地望三台¶
<pb:KR4e0171_WYG_030-4a>¶
　　　春夕潘園¶
雨砌風簷堕楝花蟲書鳥字遍晴沙春山載酒馳朝馬¶
江閣邀賔起暮鴉陶令葛巾從滲漉管寧紗帽任欹斜¶
殊方未覺追隨盡韋曲風流更爾家¶
　　　寄任少海李仁夫¶
擬折瑶華遺好脩攀援桂樹且淹留金膏水碧欣相待¶
翠觀岑青悵獨逰海動三山任子釣溪通九曲李仙舟¶
東南孔雀飛何逺西北髙樓雲自浮¶
<pb:KR4e0171_WYG_030-4b>¶
　　　連雨¶
江星動天人涉波淫雨毁山仍漏河兩崖渾不辨牛馬¶
千家直恐為黿鼉桑田滿地西成少桃壘同流東逝多¶
懸磬反闗斷車跡有客無衣中夜歌¶
　　　别周昌言黄孟至¶
長年三老試登艫雙鬟小妓唱巴歈重露桃花薛濤井¶
輕風楊柳文君壚可憐鴻矰横四海未許鴟夷浮五湖¶
銷魂從此𣺌然去廻首峨眉山月孤¶
<pb:KR4e0171_WYG_030-5a>¶
　　　五丁峽舊傳為力士開山之地據史秦用張儀¶
　　　　司馬錯之謀以珎噐美女賂蜀侯而取之小¶
　　　　説迂怪傳疑可也遂賦此詩¶
峽形千仭立蒼顔開闢從來有此山自是美人傾絶國¶
不縁壯士啓重闗蔡蒙早入梁州貢庸蜀曽陳牧野間¶
謡俗流傳難借問丹青遺跡尚班班¶
　　　顧箬溪中丞載酒過滇館(名應祥/)¶
濁水清塵十七年豈知披霧更雲滇釣竿未拂珊瑚樹¶
<pb:KR4e0171_WYG_030-5b>¶
杯酒重登玳瑁筵春夢依稀蕉鹿後晨星寥落雪鴻前¶
逡巡醉冩張顛帖咫尺忘歸范蠡船¶
　　　送蕭凌漢都閫謝病歸蜀¶
三輔名畿百戰塲青㝠鈇鉞白毫霜謝安儘有平堅䇿¶
杜甫曽無捄琯章聞道軍威餘細柳試尋遺愛有甘棠¶
錦江未許垂綸乆計日仙舟望帝鄉¶
　　　鳳翔阻雨兼聞冦未靖撥悶(一首/)¶
萬里歸程兩月過淹留羈旅竟如何故鄉望處驚烽火¶
<pb:KR4e0171_WYG_030-6a>¶
逺道愁時賦蓼莪秦嶺北來山礙日河陽南下水増波¶
竹林向晩鳴鳩急明日雨聲應更多¶
　　　早寒¶
曉夢驚回聞早鴉新陽出海散明霞田隴初生戴星草¶
園林已發迎春花山脊炊烟穿髙竹渡口漁舩依淺沙¶
籃輿有暇可乘興西崦東臯問煑茶¶
　　　賦得江上舟送人¶
濯錦江邊青翰舟别情歸思兩悠悠開帆影逺入雲小¶
<pb:KR4e0171_WYG_030-6b>¶
合櫓聲齊和月柔正擬乘槎上南斗還思擊楫在中流¶
新詩懐古兼春興傳與巴人作棹謳¶
　　　寄用貞弟¶
杜陵巴國苦寒行李白梁園昨夜情山葉早梅心萬里¶
雪忩風竹夢三更河橋晨别南鳬影江漢春催北鴈聲¶
回首長安當日下感時懐汝揔難平¶
　　　送馮行徤守興化¶
東方千騎别程催南浦雙魚㡬日回秋向炎州隨鴈去¶
<pb:KR4e0171_WYG_030-7a>¶
春行露冕見花開中朝奏疏匡時畧窮海歌謡作郡才¶
上計即看蒙上賞仙逰元自接仙台¶
　　　王舜卿尹舜弼徃昌平例送(一首/)¶
漢陵原廟近長安唐殿香爐遣從官月地旌旗屯虎豹¶
明樓燈火散鵷鸞稍驚霜堞栖鴉起轉覺氷橋度馬難¶
誰似玉堂雙宋玉郢歌一曲破郊寒¶
　　　送楊仲立進士歸省(名儀/)¶
鄉國同年十載遥飛騰次第上雲霄扶摇去息南溟翼¶
<pb:KR4e0171_WYG_030-7b>¶
象緯回瞻北斗杓揚子談經餘舊閣相如題柱有遺橋¶
誰從駟馬尋踪跡自向𤣥言賞寂寥¶
　　　次王明遇留别韻(名良佐/)¶
秦地長城紫塞曲漢家亭障白雲齊將軍幕府傳刁斗¶
壯士闗山送馬蹄鄉信迢迢隨去鴈邊心𣺌𣺌聴鳴鷄¶
行看烽火回中静祇見明星隴上低¶
　　　次韻惟信送客東郊¶
城外浮嵐翠巘開橋邊新漲緑波回鳴鞭紫陌逰人出¶
<pb:KR4e0171_WYG_030-8a>¶
結軫青郊上客來南浦草芳春雨過東園花信晩風催¶
昬鐘杳杳尋歸路飛盖飄飄帶晩埃¶
　　　送何勲伯¶
柱史南巡采國風行䑓分向浙西東星邉牛斗遥占象¶
湖上魚龍早避騘岫擁春雲天日近潮含明月海門通¶
心期又作三秋别書札還勞萬里鴻¶
　　　送張孟復達州兵備副使¶
西蜀行䑓持憲節東川分閫寄儒纓雲林曉日青羌浦¶
<pb:KR4e0171_WYG_030-8b>¶
水國秋風白帝城潭下蛟龍驚鼔角門前鳥雀避干旌¶
折衝樽爼烟塵静始信荀卿善議兵¶
　　　答張起溟¶
君乗五馬向炎荒客送雙魚借寵光江月維舟添滉漾¶
海雲迎斾共飛揚東城極目春千里南浦懐人水一方¶
㑹待髙翔凌紫極肯教獨立咏蒼茫¶
　　　送祝文安知楚雄府(名𢎞舒/)¶
君領銅魚問碧鷄封疆諸葛舊營西禺山閣道盤丹徼¶
<pb:KR4e0171_WYG_030-9a>¶
岷水牂牁帶黝溪鼓角連城霄月浄干旌一路火雲低¶
請看盤木他年頌還擬中和樂職題¶
　　　嘉陵江¶
嘉陵江水向西流亂石驚灘夜未休嵓畔蒼藤懸日月¶
崖邊瑶草記春秋板居未變先秦俗刳木猶疑太古舟¶
三十六程知近逺試憑髙處望刀州¶
　　　無題(丁丑嵗同何仲黙張愈/光陶良伯作追録于此)¶
石頭城畔莫愁家十五纎腰學浣沙堂下石榴堪繫馬¶
<pb:KR4e0171_WYG_030-9b>¶
門前楊栁可藏鴉景陽粧罷金星出子夜歌殘璧月斜¶
肯信紫䑓𤣥朔夜玉顔珠淚泣琵琶¶
　　　鄭立之中丞平蜀石城夷寨有詩紀事次韻(二/首)¶
漢庭不動九天兵瀘水重興五月征談笑折衝廻萬里¶
指揮能事定三城戎原夜市煙花繞澤國春畬嵗草生¶
紀績休磨崖上石巴渝歌頌比風清¶
　　　出闗(擬唐人/)¶
狼狐芒角正彎環虎落連營又出闗漢使征鴻何日至¶
<pb:KR4e0171_WYG_030-10a>¶
胡兒牧馬幾時還千重紫塞迷青塚九曲黄河繞黒山¶
飛將殊勛猶下吏書生乗障敢辭艱¶
　　　孟春與葉桐岡迎王鈍菴于郊即事¶
正月勾東春已深遲客登樓延賞心苔池飛泉漱鳴玉¶
菜圃黄花如散金漢陽莫作窮烏賦楚狂且停衰鳳吟¶
緑樽共喜日日醉華髮那畏星星侵¶
　　　七星闗新橋¶
架壑盤巖嵌碧空驅山鞭石譲𤣥功星梁天柱撑銀漢¶
<pb:KR4e0171_WYG_030-10b>¶
雪浪雲濤抱玉虹襟帶平分滇蜀險品題合占古今雄¶
登來彷彿臨𤣥圃不信飄零逐轉蓬¶
　　　次姜夢賔登洱水浩然閣韻¶
誰賦風光草際浮謝公佳客盡詩流紫城雲樹迎江閣¶
白國烟波送海舟南浦移樽消旅思西園飛盖記仙逰¶
愁來獨減登臨興病骨先驚一葉秋¶
　　　安寧温泉¶
鏗瑟舞雩歌㸃也流觴脩禊記羲之何如碧玉温泉水¶
<pb:KR4e0171_WYG_030-11a>¶
絶勝華清礜石池已挹金膏分沆瀣更邀明月濯漣漪¶
沉沉蘭酌春相引汎汎楊舟晚更移¶
　　　得楊實卿書¶
逐客正傷南浦賦髙人遥致北山文詩壇花月還公濟¶
𤣥圃方州又子雲起草共知雙筆徤轉蓬何翅十年分¶
懐儂莫作相尋夢蜃雨蠻烟泥殺君¶
　　　贈韓炅菴表弟(二首/)¶
奕世龍韜耀將星守窓惟愛讀書螢愁看歐氏瀧阡表¶
<pb:KR4e0171_WYG_030-11b>¶
喜建蘓家族譜亭棣鄂闗情花寂寂寒泉入夢水泠泠¶
雙金片玉人皆許勲業行藏髩正青¶
病骨寒宵冷不勝擁爐塞向正凌兢壺愔蓮漏渾如咽¶
燈暗蘭膏坐自凝夜乆夢回疑有雪朝來唾下欲成氷¶
狸奴戀暖驅難去縮蝟銜蟬隠被稜¶
　¶
　¶
　升菴集巻三十¶
