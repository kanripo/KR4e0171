# -*- mode: mandoku-view; -*-
#+TITLE: 升菴集
#+DATE: 2015-08-25 00:23:49.240398
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷七十五
<pb:KR4e0171_WYG_075-1a>¶
欽定四庫全書¶
　升菴集巻七十五　　　　　明　楊慎　撰¶
　　槐序¶
槐序指夏日也王晏和徐孝嗣詩槐序候方調¶
　　嵗陽名¶
嵗陽名始見於爾雅攝提格以下二十四名是也後世¶
相傳以為古甲子余疑其非何也簡□之古莫如典謨¶
其次易卦爻辭其次毛詩其次諸子尚書辛壬癸甲易¶
<pb:KR4e0171_WYG_075-1b>¶
先甲後庚詩吉日庚午又朔日辛卯殷人以生日名子¶
十干備至春秋紀年則昭然不紊不聞有一字及於爾¶
雅十干之異名也獨史記厯書紀漢武帝以來見之意¶
當漢世術家創為此名藏用隠字以神其術而後人竄¶
入爾雅堯舜三代恐無是稱謂也司馬公取以紀通鑑¶
亦信而好古之意慎初以為是今疑其非願與有定見¶
君子商確之楚辭攝提貞於孟陬兮分明用厯家之言¶
稍變其字以别子寅庚之文非必謂以是紀嵗也¶
<pb:KR4e0171_WYG_075-2a>¶
　　放春行春發春班春¶
古者諸侯迎春於東郊齊曰放春見管子楚曰發春見¶
楚辭漢書太守有行春班春之文¶
　　禊有春秋¶
禊水上祓除也然有春禊秋禊論語浴乎沂注上巳祓¶
除王右軍蘭亭暮春修禊此春禊也馬融西第頌云西¶
北戌亥𤣥石承輸蝦蟇吐㵼庚辛之域劉禎魯都賦曰¶
素秋二七天漢指隅人胥祓禳國子水嬉此用七月十¶
<pb:KR4e0171_WYG_075-2b>¶
四日指秋禊也¶
　　粉荔¶
玉燭寳典云洛陽人家正旦造絲雞蠟燕粉荔枝故宋¶
人賀正啟有瑞霙餞臘粉荔迎年之句¶
　　冬至夏至¶
周髀云冬至晝極短日出辰而入申照三不覆九夏至¶
晝極長日出寅而入戌照九不覆三照三者南三方巳¶
午未也不覆三者北三方亥子丑也¶
<pb:KR4e0171_WYG_075-3a>¶
　　另日¶
俗謂異日曰另日另字音命令之令然其字説文上篇¶
無有也只當作令日戰國策趙燕拜武靈王衣服之賜¶
曰敬循衣服以待令日令日即異日也注謂令為善非¶
　　泰春泰秋¶
古大字音義與泰通大别作泰自范&KR0747;作後漢書始用¶
之避其家諱也按荘子有虞氏不及泰氏泰氏謂大庭¶
氏也管子書有泰春泰夏泰秋泰冬董仲舒策陽長居¶
<pb:KR4e0171_WYG_075-3b>¶
大夏隂長居大冬正用管子語則大冬大夏皆音泰今¶
人皆失其讀¶
　　十二屬¶
子鼠丑牛十二屬之說朱子謂不知所始余以為此天¶
地自然之理非人能為也日中有金雞乃酉之屬月中¶
有玉兎乃卯之屬日月隂陽互藏其宅也古篆已字作¶
蛇形亥字作豕形餘可推而知矣¶
　　汃月朽月¶
<pb:KR4e0171_WYG_075-4a>¶
蜀西南多雨名曰漏天杜子美詩鼓角漏天東又徑欲¶
誅雲師疇能補天漏是也自秋分後遇壬謂之入霑吳¶
下曰入液宋黄仁傑䕫州苦雨詩九月不虚為朽月今¶
年頼得是豐年汃音讀為帕平聲東方朔傳諧語云令¶
壺齟老拍塗塗與汃同注云丈加切其下解云塗者漸¶
洳徑也亦雨濕泥濘之義爾雅十二月為畢塗月汃月¶
之諺雖俗其音義字形亦遐而尚矣¶
　　支干¶
<pb:KR4e0171_WYG_075-4b>¶
星書云古之支干只用書日不以紀年紀用嵗陽嵗隂¶
名故温公通鑑紀年以攝提格閼逢之名盖有存古之¶
義不知者議之以為不若直用甲子乃不學之過也(觀/嵗)¶
(陽名一條此或是/前時未定之見)¶
　　渴日競辰¶
魏董遇字季真從學者苦渴日遇言當以三餘夜者日¶
之餘冬者嵗之餘風雨者時之餘渴日可對競辰¶
　　養花天¶
<pb:KR4e0171_WYG_075-5a>¶
花木譜云越中牡丹開時賞者不問親疎謂之看花此¶
月多有輕隂㣲雨謂之養花天詩曰野水短蕪調馬地¶
淡雲㣲雨養花天又云中酒情懐因小㑹養花天氣為¶
輕隂¶
　　耗磨日¶
正月十六日謂之耗磨日張說耗日飲詩云耗磨傳兹¶
日縱横道未宜但令不忌醉翻是樂無為又曰上月今¶
朝減流傳耗磨辰但令不事事同醉俗中人此日必飲¶
<pb:KR4e0171_WYG_075-5b>¶
酒官司不令開庫而已¶
　　厯名括¶
攝提遷次青龍移辰謂之嵗嵗首至也月首朔也至朔¶
同日謂之章同在日首謂之蔀蔀終六旬謂之紀嵗朔¶
又復謂之元日以實之月以閏之時以分之嵗以周之¶
章以明之蔀以剖之紀以記之元以原之¶
　　五時象五器¶
甘氏星經太昊執規而治春炎帝執凖而治夏黄帝執¶
<pb:KR4e0171_WYG_075-6a>¶
繩而治四方少昊執矩而治秋顓頊執權衡而治冬諸¶
書祖其說互有同異淮南子云執衡治夏權衡二物相¶
依為用豈可分也素問作執矩治夏執衡治秋尤謬矩¶
所以為方義以方外秋金義也焉有執衡之理盖毉流¶
傅會不通理之說也春規圓以應仁也夏凖平以應禮¶
也中央繩以應信信非一定之謂繩亦非一定之器也¶
秋矩方以應義也冬執權衡以應智也五器分五時而¶
冬有其二亦猶東蒼龍南朱雀中央勾陳西白虎而北¶
<pb:KR4e0171_WYG_075-6b>¶
方𤣥武螣蛇又如春勾芒夏祝融中央勾龍西蓐收北¶
方曰修曰熈亦二神其理甚奥其說甚長五時分配五¶
器淮南素問猶差謬無怪乎卜者以戊起勾陳已起螣¶
蛇强以水為土而不知冬有𤣥武螣蛇二神壬起螣蛇¶
癸起𤣥武既不謬其方𤣥武曷常無位乎¶
　　六神¶
今之易卜以甲乙起青龍丙丁起朱雀戊起勾陳已起¶
螣蛇庚辛起白虎壬癸起𤣥武盖不通理者遷就之敝¶
<pb:KR4e0171_WYG_075-7a>¶
戊巳同為土豈可分為二螣蛇為北方水獸何以移之¶
中央乎今定其次戊巳共起勾陳而壬起螣蛇癸起𤣥¶
武得其當矣何也北方之次於卦為艮有終萬物始萬¶
物之意於方為北又為朔於人身為腎有左右於器為¶
權衡於物為龜蛇於色為𤣥黑於官為修熈於四徳為¶
貞正而固亦兩事也於太𤣥罔䝉直酋冥以配四時而¶
冬兼酋冥且壬為陽水以螣蛇之雄配癸為隂水以𤣥¶
武之雌配不易之道也此誤千餘年矣卜之不驗豈不¶
<pb:KR4e0171_WYG_075-7b>¶
由此¶
　　勾陳¶
六壬家甲乙青龍丙丁朱雀戊巳勾陳庚辛白虎壬癸¶
螣蛇𤣥武而卜者病𤣥武無位以戊為勾陳已為螣蛇¶
而壬癸為𤣥武不知戊巳為中央必屬勾陳而壬癸北¶
方兼龜蛇二象今强分螣蛇於已是以中央為北也勾¶
陳不知何物宋仁宗祀六神以麒麟為勾陳又云勾陳¶
天馬也又樂書云柷之色有五東畫青龍西白虎南赤¶
<pb:KR4e0171_WYG_075-8a>¶
鳳北𤣥龜中畫黄螾螾丘蚓也黄帝以土徳王有土瑞¶
丘蚓如虹其説尤曲¶
　　五運北方有二¶
重為春神曰勾芒黎為夏神曰祝融勾龍為中央神曰¶
后土該為秋神曰蓐收修與熈為冬神曰𤣥冥春夏中¶
央秋之神皆一人而冬獨有二者盖冬於方為朔於卦¶
為習坎於腎有左右於器有權衡於物有龜蛇於色有¶
𤣥黑則官有修熈宜矣六壬家甲乙青龍丙丁朱雀戊¶
<pb:KR4e0171_WYG_075-8b>¶
巳勾陳庚辛白虎壬癸螣蛇𤣥武亦此理也在易四徳¶
元亨利貞元大也亨通也利宜也貞正而固也貞亦兩¶
徳太𤣥凖易罔蒙直酋冥以配元亨利貞而亦兼酋冥¶
　　五靈配五方¶
漢世先儒說左氏皆以五靈配五方龍木也鳳火也麟¶
土也白虎金也神龜水也其五行之序則木&KR0353;生火火¶
灺生土土丱生金金漻生水水液生木五者修其母則¶
致其子水官修龍至木官修鳳至火官修麟至土官修¶
<pb:KR4e0171_WYG_075-9a>¶
白虎至金官修神龜至故曰視明禮修麒麟來游思睿¶
信立白虎擾言從文成而神龜在沼聽聦正知而名川¶
出龍貌恭體仁鳳皇鳴桐¶
　　五運六氣¶
毉家五運皆起於月初天氣之先至乾知大始也六氣¶
皆起於月中地氣之後應坤作成物也¶
　　星禽¶
今之推命有星禽盖以在地十二支配在天之二十八¶
<pb:KR4e0171_WYG_075-9b>¶
宿如角木蛟則配以亢金龍每辰加一倍而為二惟子¶
午卯酉四正之方星辰至此轉移稍遲故三之恰適合¶
二十八之數亦巧矣古者術數又有三十六禽盖每辰¶
而三世少知之子則䑕也蝙也燕也丑則水牛黄牛兕¶
牛寅則虎豹貙卯則兎狐貉辰則龍蛟虬巳則蛇蚓蛞¶
蝓午則馬鹿獐未則羊犴羚申則猿猴狖酉則鷄雉烏¶
戌則狗狼&KR0600;亥則豚也㺄也蒿猪也陶隠居本草注畧¶
引之李淳風引詩緯推災度以十五國風應十五星禽¶
<pb:KR4e0171_WYG_075-10a>¶
而以蛞蝓屬&KR0385;國可謂附會不經矣然其說自戰國以¶
來有之雖謬悠孟浪然亦古矣特著其說以廣異聞蛞¶
蝓今之𤓰牛亦穴居者故與蛇蚓同類&KR0385;國區區之地¶
與蛞蝓何相干哉良可發一笑爾¶
　　時節¶
春夏秋冬堯典之四時也曲臺禮及唐六典有五時之¶
衣則以木火土金水分七十二日土無定位各寄四時¶
之末十八日而中位在夏末秋初素問謂之長夏周禮¶
<pb:KR4e0171_WYG_075-10b>¶
改火季夏取桑柘之火是五時也西域一嵗分三時以¶
寅卯辰巳為雨時午未申酉為熱時戌亥子丑為寒時¶
曰八節者以八風分各四十五日也素問所謂六節别¶
無解說金光明經初二是花時三四名熱際五六名雨¶
際七八謂秋時九十是寒時後二名氷雪此六節也¶
　　甲夜甲朝¶
晝夜刻漏古厯百二十刻今厯百刻不同何也百二十¶
刻用地支之數百刻用天干之數也晝夜之分以天干¶
<pb:KR4e0171_WYG_075-11a>¶
數之左傳所謂天有十日自甲至癸也山海經亦有十¶
日之說故一皷謂之甲夜二皷謂之乙夜平旦謂之甲¶
朝楚辭云甲之鼂吾以行是也以地支數之則分為十¶
二子丑寅卯辰巳為陽午未申酉戌亥為隂也¶
　　授時厯¶
嘗見元授時厯夏至晝六十二刻夜三十八刻冬至晝¶
三十八刻夜六十二刻今所用大綂厯全依授時厯獨¶
改二至之刻長極於六十短極於四十故謂之大綂合¶
<pb:KR4e0171_WYG_075-11b>¶
天下為候元曰授時主燕享為候也郭守敬墓碑可互¶
考¶
　　纁夏𤣥冬¶
太𤣥生萬物豐於纁夏耗於𤣥冬¶
　　金&KR1195;¶
宋人秋日書啟金&KR1195;秩序玉宇旉凉又金顥平分碧虚¶
如拭皆竒語(&KR1195;與揫同禮/記秋揫也)¶
　　性情¶
<pb:KR4e0171_WYG_075-12a>¶
萬漚起而復破水之性未嘗忘也萬燈明而復滅火之¶
性未嘗亡也漚燈情也水火性也情與性魄與魂也¶
　　又¶
荘子曰各有儀則之謂性此即詩蒸民之㫖也後人未¶
易可到賈誼曰少成若天性又曰性者神氣之所會性¶
立則神氣曉曉然發而通行於外矣與外物之感相應¶
故曰潤厚而膠謂之性其所謂潤厚而膠者今人名物¶
之堅者曰有性不堅者曰無性之謂也王輔嗣曰不性¶
<pb:KR4e0171_WYG_075-12b>¶
其情何以乆行其正禮運記曰六情所以扶成五性也¶
孝經緯曰魂者芸也情以除穢魄者白也性以治内趙¶
臺卿曰性情相與表裏啖助曰情本性中物韓嬰曰卵¶
之性為鄒不粥不孚則不成為雛繭之性為絲不瀹不¶
練則不成為絲陳摶曰情者性之影凡此言性皆先於¶
伊洛其理無異而辭㫖尤淵宋人乃謂漢唐人說道理¶
如說夢誣矣¶
　　又¶
<pb:KR4e0171_WYG_075-13a>¶
李慨曰人之性靜情實汩之然則性也者所受於天神¶
識是也故為形骸之主情也者所受於性嗜欲是也故¶
為形骸之役説文性人之陽氣性善者也情人之隂氣¶
有欲者也劉晝曰烟生於火而鬱火者烟也情生於性¶
而害性者情也李善曰性者本質也情者外染也易曰¶
利貞者性情也王弼注云不性其情何能乆行其正程¶
子取之又字義云寂然不動為性感而遂通為情然感¶
有不同通亦有異感而中節則是性其情感而乖戾則¶
<pb:KR4e0171_WYG_075-13b>¶
是情其性羣動息而夜氣清與秋冬歸根復命無異故¶
曰利貞者性情也¶
　　珠櫝魚筌¶
伊川謂治經遺道引韓非子買櫝還珠然猶知有經也¶
後世治經求仕者則所謂得魚而忘筌猶以筌得魚也¶
今之學者謂六經皆聖人之跡不必學又謂格物者非¶
窮理也格物者格其物之心也致知者致其物之知也¶
誠意者誠其物之意也正心者正其物之心也修身者¶
<pb:KR4e0171_WYG_075-14a>¶
修其物之身也齊家者齊其物之家也治國者治其物¶
之國也平天下者平其物之天下也是全不在我全不¶
用工是無櫝而欲市珠無筌而欲得魚也謂其說之新¶
可聽則可當於理則未也¶
　　欛柄¶
張無垢云欛柄入手則開導之際改頭換面隨宜說法¶
使殊塗同歸今之講理學者悉用此語而或不知其出¶
也¶
<pb:KR4e0171_WYG_075-14b>¶
　　蒋北潭戲語¶
余友蒋北潭芝善戯語而有妙理嘗論近日講學之異¶
曰宋儒格物致知之說乆厭聽聞良知及知行合一之¶
說一出新人耳目如時魚鮮笋肥美爽口盤殽陳前味¶
如嚼氷若乆而厭飫依舊是鵝鴨菜蔬上也又如真旦¶
看厭卻愛装旦北西廂聽厭乃唱南西廂觀聽既乆依¶
舊是真旦北西廂出也公勿與辨但徐徐俟之¶
　　夾雜道學¶
<pb:KR4e0171_WYG_075-15a>¶
朱子答黄勉齋書曰前此學徒真偽難辨今得此鍜鍊¶
一畨夾雜者無所逃矣此盖韓&KR0465;胄禁偽學之後朱子¶
云云也可謂君子不黨由此觀之宋之道學夾雜者亦¶
多朱子亦厭之豈惟宋哉論語曰無為小人儒即夾雜¶
也孔子亦厭之矣豈惟孔子厭之書曰象恭滔天堯舜¶
亦厭之矣大抵有正色即有間色正當辨其似是之非¶
今也不然䕶短匿瑕以相標榜無乃謬耶¶
　　劉靜修論學¶
<pb:KR4e0171_WYG_075-15b>¶
未知其粗則其精者豈能知也邇者未盡則其逺者豈¶
能盡也六經自火於秦傳注於漢疏釋於唐議論於宋¶
日起而日變學者亦當知其先後近世學者徃徃舎傳¶
注疏釋便讀宋儒之議論盖不知議論之學自傳注疏¶
釋出特更作正大髙明之論爾傳注疏釋之於經十得¶
其六七宋儒用力之勤剷偽以真補其三四而備之也¶
　　陳同甫與朱子書¶
同甫與朱子書略云因吾眼之偶開便以為得不傳之¶
<pb:KR4e0171_WYG_075-16a>¶
絶學三三兩兩附耳而語有同告宻畫界而立一似結¶
壇盡絶一世之人於門外而謂二千年之君子皆盲眼¶
不可㸃洗二千年之天地日月若有若無世界皆是利¶
欲亦過矣予喜其言有切於士病故書之以自警劉安¶
世嘗云願士夫有此名節不願士夫立此門户此元祐¶
之士病黄履翁云願士夫務道學之實不願士夫立道¶
學之名則淳熈以後士病也黨籍偽學之禁雖小人無¶
忌憚亦君子有以招之與¶
<pb:KR4e0171_WYG_075-16b>¶
　　游定夫帖¶
游定夫一帖與友人曰不能博學詳説而遽欲反約不¶
能文章而遽欲聞性與天道猶之欲立數仭之牆而浮¶
埃聚沬以為基絺兮綌兮而欲温吸風飲露而欲飽無¶
是理矣近日厭窮理之煩而貪居敬之捷者安得以是¶
說告之¶
　　李延平胡仁仲格言¶
觀喜怒哀樂未發之先可以理性(延/平)探視聽言動無息¶
<pb:KR4e0171_WYG_075-17a>¶
之際可以正情(仁/仲)¶
　　恬智安慮誠明¶
荘子曰古之治道者以恬養智智生而無以智為也謂¶
之智養恬智與恬交相養而和理出其本性也大學曰¶
安而後能慮中庸曰誠則明矣明則誠矣佛氏之所謂¶
定慧亦是理也司馬子㣲曰恬智則定慧也和理則道¶
徳也是知安慮也誠明也恬智也定慧也一也理之會¶
合𤣥通無古今無中外而符合渾融謂其竊吾說以文¶
<pb:KR4e0171_WYG_075-17b>¶
彼狹夫𤨏儒之見也¶
　　道學¶
或問何謂道學曰天下之達道五能行五者於天下而¶
又推類以盡其餘道學盡於是矣何謂心學曰道之行¶
也存主於内無一念而非道發達於外無一事而非心¶
表裏貫徹無載爾偽心學盡於是矣故道學心學理一¶
名殊明明白白平平正正中庸而已矣更無髙逺𤣥妙¶
之說至易而行難内外一者也彼外之所行顛倒錯亂¶
<pb:KR4e0171_WYG_075-18a>¶
於人倫事理大戾顧異巾詭服濶論髙談飾虛文美觀¶
而曰吾道學吾心學使人領會於渺茫恍惚之間而無¶
可著摸以求所謂禪悟此其賊道䘮心已甚乃欺人之¶
行亂民之儔聖王之所必誅而不以赦者也何道學心¶
學之有¶
　　禪學俗學¶
騖於髙逺則有躐等凴虛之憂専於考索則有遺本溺¶
心之患故曰君子以尊徳性而道問學故髙逺之蔽其¶
<pb:KR4e0171_WYG_075-18b>¶
究也以六經為註脚以空索為一貫謂形器法度皆芻¶
狗之餘視聽言動非性命之理所謂其高過於大學而¶
無實世之禪學以之考索之弊其究也涉獵記誦以雜¶
博相高割裂装綴以華靡相勝如華藻之繪明星伎兒¶
之舞砑皷所謂其功倍於小學而無用世之俗學以之¶
　　儒教禪教¶
儒教實以其實實天下之虛禪教虛以其虚虚天下之¶
實陳白沙詩曰六經皆在虛無裏是欲率古今天下而¶
<pb:KR4e0171_WYG_075-19a>¶
入禪教也豈儒者之學哉¶
　¶
　¶
　¶
　¶
　¶
　¶
　¶
<pb:KR4e0171_WYG_075-19b>¶
　¶
　¶
　¶
　¶
　¶
　¶
　¶
　升菴集巻七十五¶
