# -*- mode: mandoku-view; -*-
#+TITLE: 升菴集
#+DATE: 2015-08-25 00:23:49.067127
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷六十六
<pb:KR4e0171_WYG_066-1a>¶
欽定四庫全書¶
　升菴集巻六十六　　　　　明　楊慎　撰¶
　　蜀牋川筆川墨¶
蜀牋自唐已名天下予脩蜀藝文有蜀牋譜一篇近觀¶
龍川集陳同甫與朱元晦書云川筆十枝川墨一挺蜀¶
人以為絶品則蜀人之筆墨在宋以為絶品不知何時¶
降為眉州大邑之濫惡耳¶
　　敲氷紙¶
<pb:KR4e0171_WYG_066-1b>¶
敲氷紙剡所出也張伯玉蓬莱閣詩敲氷呈好手織素¶
競交鸞注越俗競誇敲氷紙剡水清潔山又多籐楮以¶
敲氷時製之佳盖冬水也¶
　　十様蠻牋¶
韓浦詩曰十様蠻牋出益州成都古今記載其目曰深¶
紅曰粉紅曰杏紅曰明黄曰深青曰淺青曰深緑曰淺¶
綠曰銅緑曰淺雲凡十様又有松花金沙流沙彩霞金¶
粉桃花冷金之别即其異名又蜀志載王衍以霞光牋¶
<pb:KR4e0171_WYG_066-2a>¶
五百幅賜金堂令張蠙霞光即深紅牋也又有百韻牋¶
以其幅長可寫百韻詩為名其次學士牋則短於百韻¶
焉¶
　　蜜䝉花紙¶
蜜香紙以蜜香樹皮葉作之微褐色有紋如魚子極香¶
而堅韌水漬之不潰爛晉太康五年大秦國獻三萬幅¶
帝以萬幅賜杜預令寫春秋釋例疑今之蜜䝉花也其¶
皮可作紙¶
<pb:KR4e0171_WYG_066-2b>¶
　　蠲紙¶
古有蠲紙以漿粉之屬使之瑩滑蠲之為言潔也詩吉¶
蠲為饎周禮宮人除其不蠲蠲紙之名義取此劉績霏¶
雪錄謂蠲紙起於五代民間有因親疾刲股親䘮廬墓¶
規免州縣賦役嵗給蠲符以蠲免之號為蠲紙非也¶
　　養紙芙蓉粉¶
養紙芙蓉粉(薛濤/事)薰衣荳蔲香(霍小/玉事)¶
　　古製墨法¶
<pb:KR4e0171_WYG_066-3a>¶
古墨法云煙細膠新杵熟烝勻色不染手光可射人又¶
曰虬松取烟鹿膠相揉九蒸回澤萬杵力扣光可照人¶
色不染手造墨惟膠為難古之妙工皆自製膠法取新¶
解牛革及筋全用之牛革取其厚處連膚及毛皆割不¶
用入冶成膠即以和煙若冷定重化則已非新矣今之¶
膠材皆牛革之棄餘故雖號廣膠去古膠法猶逺無怪¶
乎墨品之下也徽墨今名第一者上比潘谷蔡瑫中間¶
猶容十許人况李廷珪乎¶
<pb:KR4e0171_WYG_066-3b>¶
　　朱萬初墨¶
元有朱萬初善製墨純用松烟盖取三百年摧朽之餘¶
精英之不可泯者用之非常松也天厯乙巳開奎章閣¶
揀儒臣親侍翰墨榮公存初康里公子山皆侍閣下以¶
朱萬初所製墨進大稱㫖得祿食藝文館虞文靖公贈¶
之詩曰霜雪摧殘澗壑非深根千嵗斧斤違寸心不逐¶
飛烟化還作𤣥雲繞紫微葢紀兹事也又曰萬初之墨¶
沉著而無留跡輕清而有餘潤其品在郭圯父子間又¶
<pb:KR4e0171_WYG_066-4a>¶
䟦其後曰近世墨以油烟易松烟姿媚而不深重萬初¶
既以墨顯又得真定劉法造墨法於石刻中以為劉之¶
精藝深心盡在於此必無誤後世因覃思而得之余嘗¶
謂松煙墨深重而不姿媚油煙墨姿媚而不深重若以¶
松脂為炬取煙二者兼之矣宋徽宗嘗以蘇合油搜烟¶
為墨至金章宗購之一兩墨價黄金一斤欲倣為之不¶
能此謂之墨妖可也¶
　　玉泉墨畫眉墨¶
<pb:KR4e0171_WYG_066-4b>¶
南中楊生製墨不用松煙止以燈煤為之名玉泉墨又¶
金章宗宫中以張遇麝香小御團為畫眉墨○余謂玉¶
泉之名與燈煤無干只以東坡佛幌輕烟為名豈不竒¶
絶¶
　　松墨¶
古墨惟以松煙為之曹子建詩墨出青松烟筆出狡兔¶
翰唐詩輕翰染松烟東坡詩徂徕無老松易水無良工¶
小説載王方翼燎松丸墨富家聞見錄云唐李超易水¶
<pb:KR4e0171_WYG_066-5a>¶
人與子廷珪亡至歙州其地多松因留居以墨名家仇¶
池筆記真松煤逺烟自有龍麝氣世之嗜者如滕達蘇¶
浩然吕行甫暇日晴暖研墨水數合弄筆之餘乃啜飲¶
之又云三衢蔡瑫自煙煤膠外一物不用特以和劑有¶
法甚黑而光近世稱徽墨率用桐油煙既非古法墨成¶
亦用漆為衣始光東坡云光而不黒索然無神氣亦復¶
安用殆此等耶予得墨法於異人祗用煙膠成即光如¶
漆名之曰一品𤣥霜殆不虚也¶
<pb:KR4e0171_WYG_066-5b>¶
　　藏墨訣¶
贈君烏玉玦泉清硯須潔避暑懸葛嚢臨風度梅月¶
　　香與墨同闗紐¶
邵安又與朱萬初帖云深山髙居爐香不可缺退休之¶
久佳品乏絶野人為取老松柏之根枝葉實共擣治之¶
斫楓昉羼和之每焚一丸亦足助清苦今年大雨時行¶
土潤溽暑特甚萬初致石鼎清晝香空齋蕭寒遂為一¶
日之供良可喜也萬初本墨妙又兼香癖蓋墨之與香¶
<pb:KR4e0171_WYG_066-6a>¶
同一闗紐亦猶書之與畫謎之與禪也¶
　　筆經¶
劉向説苑王滿生説周公籍筆牘書之則周公時已有¶
筆矣韋誕筆經曰製筆之法桀者居前毳者居後強者¶
為刃愞者為輔參之以榮束之以管固以漆液澤以海¶
藻濡墨而試直中繩勾中勾方員中規矩終日握而不¶
敗故曰筆妙又栁公權一帖云近䝉寄筆深慰逺情但¶
出鋒太短傷於勁硬所要優柔出鋒須長擇毫須細管¶
<pb:KR4e0171_WYG_066-6b>¶
不在大副切須齊副齊則波掣有馮管小則運動省力¶
毛細則㸃畫無失鋒長則洪潤自由此帖論筆之妙頗¶
盡故稡書之¶
　　澄泥硯¶
綘縣澄泥硯縫絹袋置汾水中踰年而設取則泥沙之¶
細者已入袋矣陶以為硯水不涸¶
　　方城硯¶
方城硯出方城縣葛仙公巖内石如玉瑩如鑑光著墨¶
<pb:KR4e0171_WYG_066-7a>¶
如澄泥發墨生光如漆如油有艶不滲嵗久不乏常如¶
新成¶
　　論詩畫¶
東坡先生詩曰論畫以形似見與兒童鄰作詩必此詩¶
定知非詩人此言畫貴神詩貴韻也然其言有偏非至¶
論也晁以道和公詩云畫寫物外形要物形不改詩傳¶
畫外意貴有畫中態其論始為定盖欲以補坡公之未¶
備也¶
<pb:KR4e0171_WYG_066-7b>¶
　　畫家四祖¶
畫家以顧陸張吳為四祖顧長康陸探微張僧繇吳道¶
𤣥也余以為失評矣當以顧陸張展為四祖展展子䖍¶
也畫家之顧陸張展如詩家之曹劉沈謝閻立本則畫¶
家之李白吳道𤣥則杜甫也必精於繪事品藻者可以¶
語此¶
　　畫家三靄¶
沙門元靄蜀中人寫真染色以一小石研磨取色盖覆¶
<pb:KR4e0171_WYG_066-8a>¶
肉色之上後遂如真又有李靄之居金波亭號金波處¶
士又有王靄謂畫師三靄¶
　　漢畫¶
王應麟云曾子固跋西狭頌謂所畫龍鹿承露人嘉禾¶
連理之木漢畫始見於今邵公濟謂漢李翕王稚子髙¶
貫方墓碑刻山林人物乃知顧愷之陸探微宗䖏士輩¶
尚有其遺法至吳道𤣥絶藝入神始用巧思而古意稍¶
減矣今於盤洲所集𨽻圗見之慎又按王象之輿地紀¶
<pb:KR4e0171_WYG_066-8b>¶
勝碑目載夔州臨江市丁房雙闕髙二丈餘上為層觀¶
飛簷車馬人物又刻雙扉其一扉微啟有美人出半面¶
而立巧妙動人又雲陽縣漢處士金延廣母子碑初無¶
文字但有人物漢畫之在碑刻者不止如應麟所云而¶
已¶
　　周昉畫¶
東坡詩書生老眼省見稀畫圖但怪周昉肥畫譜亦言¶
周昉畫美人多肥蓋當時宫禁貴戚所尚予謂不然楚¶
<pb:KR4e0171_WYG_066-9a>¶
辭云豐肉微骨調以娛又云豐肉㣲骨體便娟便是留¶
佳麗之譜與畫工也蓋肉不豐是一生色髑髏肉豐而¶
骨不微一田家新婦耳¶
　　曹吳¶
北齊曹仲達畫人物衣服緊窄唐吳道子畫衣服飄舉¶
時人語曰吳帶當風曹衣出水¶
　　張僧繇¶
劉子𤣥曰張僧繇畫羣公祖二疏圖而丘士有著芒屩¶
<pb:KR4e0171_WYG_066-9b>¶
者閻立本畫昭君圖婦女有著帷帽者夫芒屩出於水¶
鄉非京華所有帷帽起於隋代非漢宫所作以此言之¶
畫非博古之士亦不能作也¶
　　又¶
吳道子始見張僧繇畫曰浪得名耳已而坐卧其下三¶
日不能去庾翼初不服逸少有家雞野鶩之論後乃以¶
為伯英再生盖絶藝必審觀而後論定也¶
　　杜詩入畫¶
<pb:KR4e0171_WYG_066-10a>¶
杜詩花逺重重樹雲輕處䖏山畫本可作¶
　　桃源圗¶
唐人畫桃源圗極為工妙舒元輿作記云煙嵐草木如¶
帶香氣熟視詳玩自覺骨戛青玉身入鏡中韓退之亦¶
有桃源圖盖題此畫也予及見元人臨本¶
　　拂林圗¶
宣和畫譜中拂林圗或作佛林又作拂菻不知所謂後¶
考杜環經行記拂林在苫國西一名犂靬其人顔色白¶
<pb:KR4e0171_WYG_066-10b>¶
婦人皆服珠錦善織絡琉璃妙天下菻音力甚切董北¶
苑畫跋云拂林圗自唐有之其人類中國婦人皆衣邊¶
綾紺文雜錦戴金花歩揺綴以木難青珠盧肇雙柘枝¶
舞賦云拂菻妖姿西河别部蓋如唐人之胡旋女元末¶
之天魔隊耳¶
　　山林窮四和¶
山林窮四和香以荔枝殻甘蔗滓乾柏葉黄連和焚又¶
或加松毬棗核梨皆妙¶
<pb:KR4e0171_WYG_066-11a>¶
　　畫似真真似畫¶
慎少時先太師與瑞虹龍崖二叔父看畫因問二叔父¶
曰景之美者人曰似畫畫之佳者人曰似真孰為正慎¶
對曰元微之有詩云顛倒世人心紛紛乏公是真賞畫¶
不成畫賞真相似丹青各所尚工拙何足恃求此妄中¶
情哀哉子華子龍崖曰詩亦未見佳慎爾可試作之遂¶
呈稿曰㑹心山水真如畫巧手丹青畫似真夢覺難分¶
列禦冦影形相贈晋詩人二叔父喜曰只此四句大勝¶
<pb:KR4e0171_WYG_066-11b>¶
前人近病中追憶徃事記而筆之祇二三首耳(𢎞治已/未升菴)¶
(時年/十二)¶
　　印色¶
印色古方用萆蔴油或用煎粣油皆未為佳近傳用川¶
山甲油取其不滲試之良妙¶
　　正色間色¶
五行之理有相生者有相尅者相生為正色相尅為間¶
色正色青赤黄白黑也間色綠紅碧紫流黄也木色青¶
<pb:KR4e0171_WYG_066-12a>¶
故青者東方也木生火其色赤故赤者南方也火生土¶
其色黄故黄者中央也土生金其色白故白者西方也¶
金生水其色黑故黑者北方也此五行之正色也甲已¶
合而為綠則綠者青黄之雜以木尅土故也乙庚合而¶
為碧則碧者青白之雜以金尅木故也丁壬合而為紫¶
則紫者赤黑之雜以水尅土故也此五行之間色也流¶
黄一作駵黄¶
　　閒色名¶
<pb:KR4e0171_WYG_066-12b>¶
青赤黄白黒五方正色也碧紫紅綠流黄五方之間色¶
也青别為蒼赤别為朱析朱為非非今作緋黄别為黅¶
白别為縞黑别為𤣥此正色之别名也近黑曰弋今作¶
黓似綠色曰校女嫁者服之榖日出色也柳日入色也¶
蔥暝色也檀婦人注面赭色也鵻草色也間色之中又¶
有間色若天縹褪紅淺絳女貞黄天水碧之類不可殫¶
述南史輿服志有□&KR0008;鵫&KR0008;四色鵫音罩白色也餘未¶
詳左傳注袀皂色也¶
<pb:KR4e0171_WYG_066-13a>¶
　　丹的¶
釋名曰以丹注面曰的子本天子諸侯有辟妾以次進¶
御有月事者止不御難於口陳故注此於面灼然而識¶
也王粲神女賦曰施𤣥的結羽釵傅𤣥鏡賦曰珥明璫¶
之雙照㸃隻的以發姿張景陽扇賦皎質皦鮮𤣥的㸃¶
絳漢律姅變亦謂月事也¶
　　鈿金¶
張懐瓘書録云徃在翰林見古鐘二枚髙二尺許有古¶
<pb:KR4e0171_WYG_066-13b>¶
文三百餘字紀夏禹功績皆紫金鈿似大篆神彩驚人¶
蓋三代鈿金為篆其精類如此又李伯時得彫戈蟲鳥¶
書黄金文銘六字曰王用父作彫戈鈿金法今亦不傳¶
唐六典有十四種金曰銷金曰拍金曰鍍金曰織金曰¶
砑金曰披金曰泥金曰鏤金曰撚金曰戧金曰圈金曰¶
貼金曰嵌金曰裹金而鈿金不在其中今併其名亦不¶
知矣¶
　　光明砂¶
<pb:KR4e0171_WYG_066-14a>¶
李德裕黄冶論云光明砂者天地自然之寳在石室之¶
間生雪牀之上如初生芙蓉紅芭未坼細者環拱大者¶
處中有宸居之象有君臣之位光明外徹採之者尋石¶
脉而求此造化之所鑄也儻有至人道奥者用天地之¶
精合隂陽之粹濟以神術或能成之若以藥石鎔鑄術¶
則疏矣光明砂今方士亦未嘗見之漫書於此以訊之¶
好道術者¶
　　掩障¶
<pb:KR4e0171_WYG_066-14b>¶
李思訓畫掩障上𤣥宗夜聞水聲通神佳手也¶
　　木夾¶
唐僖宗乾符六年嶺南節度使率讜遣徐雲䖍使於南¶
詔南詔驃信待雲䖍甚厚授以木夾遣還通鑑釋文及¶
綱目集覽皆不解木夾之義予按宣和書譜云章孝規¶
嘗為路魯瞻書雲南木夾木夾彼方所謂木契蠻夷之¶
俗古禮未廢故其徃復移文猶馳木夾其詞畧曰萬里¶
離南一朝至北開緘捧讀奬飾過多盖其結信邊鄙使¶
<pb:KR4e0171_WYG_066-15a>¶
之不敢犯義者理固如是耳¶
　　簡牘¶
古人與朋儕徃来者以漆板代書帖又苦其露泄遂作¶
二板相合以片紙封其際故曰簡板或云赤牘¶
　　九杇一罷¶
畫家於人物必九杇一罷先以土筆擬其形數次修改¶
曰九杇繼以淡墨一描而成故曰一罷獨周忘機不假¶
乎此落筆便成氣韻生動每語人曰書畫同一闗捩善¶
<pb:KR4e0171_WYG_066-15b>¶
書人豈先杇而後書乎蓋卓識也¶
　　金題玉躞¶
海岳書史云隋唐藏書皆金題玉躞錦贉繡裭金題押¶
頭也玉躞軸心也贉巻首帖綾又謂之玉池又謂之贉¶
有毬路錦贉有樓臺錦贉有摴蒲錦贉有引首二色者¶
曰雙引首標外加竹界而打擫其覆首曰褾裭法帖譜¶
系曰大觀帖用皂鸞鵲錦褾裭是也巻之袠簽曰檢又¶
曰排漢書武紀金泥玉檢注檢一曰燕尾今世書帖簽¶
<pb:KR4e0171_WYG_066-16a>¶
後漢公孫瓉傳皂嚢施檢注今俗謂之排此皆藏書畫¶
職裝潢所當知也¶
　　九曲珠¶
小説云孔子得九曲珠欲穿不得遇二女教以塗脂於¶
線使蟻通焉此與列子兩兒辨日事相似言聖人亦有¶
所不知也珠孔本人所鑚世豈有九曲珠乎東坡祥符¶
九曲觀燈詩金鼎轉丹光吐夜寳珠穿蟻閙連宵陳簡¶
齋瀑布泉詩九孔穿針可得過氷蠶映日吐寒波皆用¶
<pb:KR4e0171_WYG_066-16b>¶
此事¶
　　不灰木火浣布¶
太平寰宇記曰不灰木俗多為鋌子燒之成炭而不灰¶
出膠州予親見之其葉如蒲草束以為燎謂之萬年火¶
把火浣布出蜀建昌其白如雪出於石隙元史所謂石¶
絨也二物不同博物者宜知之¶
　　瑒琫瑒珌¶
孟康曰瑒玉名也音蕩爾雅曰黄金謂之璗説文曰璗¶
<pb:KR4e0171_WYG_066-17a>¶
金之美與玉同色者也按璗乃白金之有光如鏡又非¶
銀也周禮有簜節以竹之孚得名言白金之色如竹孚¶
也字从玉與玉同色也郭知𤣥韻序云璗札行披則謂¶
紙色如玉也應瑒之名亦音璗今音暢非佩刀之飾上¶
曰琫下曰珌詩云鞞琫有珌毛傳曰鞞刀室也琫上飾¶
珌下飾天子玉琫而珧珌諸侯璗琫而璆珌瑒音蕩琫¶
布孔切珌音必¶
　　木難¶
<pb:KR4e0171_WYG_066-17b>¶
曹子建詩明珠交玉體珊瑚間木難注引南越志云木¶
難金趐鳥沫所成碧色珠也大秦國珎之按其形色則¶
今東方所謂祖母綠也¶
　　玉導¶
南齊髙祖性清儉主衣中有玉導上曰留此正是興長¶
弊源即命擊碎之玉導未知何物又按晋書馮遷追及¶
桓𤣥𤣥拔頭上玉導與之曰汝何敢殺天子以此例之¶
則玉導者玉簮或冠箆之類耳導擇也義取擇髮然自¶
<pb:KR4e0171_WYG_066-18a>¶
唐以後不聞其名¶
　　古錢¶
漢有厭勝錢藕心錢狀如干盾長且方而不圓盖古刀¶
布之變也與近世花蕋夫人封綬及穿鑰錢相似見封¶
演及李孝美錢譜¶
　　擲卦以錢¶
擲卦以錢自嚴君平始唐詩岸餘織女支機石井有君¶
平擲卦錢¶
<pb:KR4e0171_WYG_066-18b>¶
　　瓊寢玉簀¶
劉聰以婢為后王鑒諫曰不可以汚玉簀而塵瓊寢¶
　　玉璽考¶
元朝元貞三十一年木華黎曾孫碩徳卒其妻出古玉¶
印貨之中丞崔彧秘書丞楊桓辨其為傳國璽上之慎¶
按秦始皇之璽一曰皇帝壽昌一曰既壽永昌已傳疑¶
有二矣至朱梁亡入於後唐又唐主存朂謀即位魏州¶
僧以傳國璽獻遂即位則後唐之璽蓋有二也璽既有¶
<pb:KR4e0171_WYG_066-19a>¶
二則必有一贋矣是以今日既曰與潞王從珂同焚于¶
洛陽之𤣥武樓矣而他日段義又得之以為宋哲宗獻¶
今日既曰入金與金哀宗同焚于蔡州之幽蘭軒矣而¶
翟朝宗又得之以為宋寜宗獻若果贋而酷肖則宋徽¶
宗正&KR0247;名受欺者又何疑其檢無螭角無缺卻之不用¶
而别制定命寳邪贋跡在宋屢敗露矣而元之崔彧楊¶
桓又何由得之寡婦貨物而獻之余意以為楊桓素工¶
篆書即著六書統者必桓私刻之謀於崔彧而託名於¶
<pb:KR4e0171_WYG_066-19b>¶
碩徳之妻無疑崔彧之意欲迎合皇太妃以翊戴成宗¶
而為此眩耀俗目而定其位耳按通典云秦得藍田白¶
玉為璽曰受天之命皇帝壽昌又按北齊制傳國璽鳥¶
篆書文曰受天之命皇帝壽昌漢書注衛宏曰秦璽題¶
是李斯書其文曰受命于天既壽永昌十國紀年晉開¶
運末北戎犯闕少帝重貴遣其子延煦獻傳國璽于遼¶
遼主訝其非真宋哲宗元符元年五月咸陽民段義斸¶
地得玉璽蔡京及講議玉璽官十三員奏曰皇帝夀昌¶
<pb:KR4e0171_WYG_066-20a>¶
者晉璽也受命于天者後魏璽也有徳者昌唐璽也惟¶
徳元昌者石晉璽也則既壽永昌者秦璽可知蔡京輩¶
小人媚上不憚誣天矣而况于欺人乎縱使真是秦璽¶
亦無道之物亡國之器豈舜之五瑞禹之𤣥圭乎噫宋¶
之君臣可謂迷惑無識矣¶
　　玉名詁¶
瑗肉倍好也璧好倍肉也環肉好若一也又曰玉空邊¶
等也(山海/經注)瓏禱旱瑞玉刻為龍文也琥發兵瑞玉刻為¶
<pb:KR4e0171_WYG_066-20b>¶
虎文也珵楚玉也理六寸光自照璠璵魯玉也&KR0008;齊玉¶
也&KR0008;晋玉也瓊赤玉也瓐碧玉也瑎墨玉也瑿𤣥玉也¶
玼紫玉也瑌玉半白半赤也璊玉赩色也㻶彬律切青¶
白玉琯也理玉膚也璞玉未理也琢玉始理也琈玉采¶
也璘㻞玉文也玲玉聲也璄玉光也瑜玉中美也璪玉¶
加瑑飾也玓瓅玉㸃也玷玉缺瑕玉病也珙大璧也琡¶
璋大八寸也瑄璧大六寸也璋半圭判白也琦片玉也¶
珏兩玉&KR1352;奉使玉盛之車笭間者也璱玉華相帶如琴¶
<pb:KR4e0171_WYG_066-21a>¶
絃也字一作琗&KR1729;玉英羅列秩秩也瑞舜所輯玉也琯¶
舜所受西王母獻玉也琰夏桀寵女名刻於玉也琬周¶
王結好圭也靈以玉事神也瑒祀天玉也(音暢人名有/應瑒今作平)¶
(音呼/非)璹玉器也瑁圭頭邪刻也&KR0722;玉飾弁也㻆玉珮之¶
長也瑬玉&KR0183;玉飾冕也珩佩玉節歩也玦玉珮不連也¶
珕蜃飾佩刀瓛玉上大下小也璣珠不圎也珽圭長三¶
尺也玟火齊珠也瑛水晶珠也(一名/水玉)瑫玉在櫝也玩兒¶
弄璋也珈以玉飾笄也瑱以玉充耳也琫佩刀下飾也¶
<pb:KR4e0171_WYG_066-21b>¶
璏玉劍鼻也㺲印鼻也珖玉琯也珂以玉飾馬銜也(又/曰)¶
(馬腦車渠飾銜皆曰珂/佛經云珂雪言其白也)珬老雕入海化為珂珬蚌屬即¶
車渠也璫穿耳附珠也琩蠻女充耳玉也瑑圭有凸鄂¶
也珧江珧蚌也珨音甲蜃器也瓖馬上飾玉所謂金鋄¶
玉瓖也琇琇瑩美石也珷玞珉石似玉也□以玉相贈¶
遺也玖黑色玉可作鏡也○近見文士凡遇玉偏傍之¶
字皆謂之玉而不知各有訓詁也聊記其畧如右¶
　升菴集卷六十六¶
