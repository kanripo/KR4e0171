# -*- mode: mandoku-view; -*-
#+TITLE: 升菴集
#+DATE: 2015-08-25 00:23:47.972593
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷九
<pb:KR4e0171_WYG_009-1a>¶
欽定四庫全書¶
　升菴集巻九　　　　　　　明　楊慎　撰¶
　　祭劉文簡公文(春/)¶
岷山之精井絡通津焜曜峻極實生偉人天生我公匪¶
邦伊世在邦為珍在世為瑞三禮首選鼎魁及第摛藻¶
天庭敷言近陛有頍文苑蔚為儒宗講金華而議白虎¶
記東觀而考南宫瑰辭直筆大雅古風随仕階而譽命¶
思職居以效忠乃陟宗伯乃掌邦禮公徳寅清公衷簡¶
<pb:KR4e0171_WYG_009-1b>¶
易是禮是儀爰契爰似酌言可施違覆堪紀宅憂詔還¶
總已留鑰報政来朝帝念舊學視草西垣演綸東閣維¶
新天子更化立年饑渇宅俊寤寐英賢公才公望孰與¶
公先天不憖遺公不少延哀哉賀門鞠為弔閭嗟兮梁¶
木霜稼已俱區中之縁永絶蒼生之望遂虚嗚呼仕至¶
八座夀登六袠雖尊榮之已膺恨效用之未極在公者¶
則立徳立言足以不朽而無憾在議者則為世為民重¶
以不滿而興噫也杳杳靈駕載返東川敬陳薄奠以告¶
<pb:KR4e0171_WYG_009-2a>¶
祖筵¶
　　祭黄簡肅公文(珂/)¶
國有老成鄉有耆英生有全節歿有令名揚休垂烈公¶
則允備視履考祥誰能可儷解褐筮仕出宰龍陽拯荒¶
活殍惠流江鄉中臺明揚憲綱始服用師夷落遂紀戎¶
録剪其鯨鯢不擾旄倪脅從嫗煦徽纆解携剽掠&KR0182;級¶
斬狥行列威惠交暢人和師㨗提旅朔漠開府河湟禍¶
起藩屏公不劻勷赤羽四馳皂嚢八事威聲先揚大師¶
<pb:KR4e0171_WYG_009-2b>¶
克濟偽檄數罪公為上通姦豎側目幾觸患鋒幸逭阽¶
危實有神賛跼蹐虺蜴大雅所歎兵起潢池近在伊瀍¶
天子命公饟道攸専取餔豐厨旋師袵席飲至論功䕃¶
子増秩公在本兵逆藩方熾焰爍縉紳賂滿閽寺王衞¶
請増公曰不可匡持違覆是固在我主者力敓封章潜¶
成吏持牘上公不署行確乎山立不可鼎移丹青煥節¶
天日昭知留臺掌憲司空晉位公不可留屢章祈退返¶
我初服樂被南津親戚情話歌咢閒身我田我里有孫¶
<pb:KR4e0171_WYG_009-3a>¶
有子日昃大耋不戚以喜齲然笑逰是曰考終有司訃¶
奏震悼宸衷贈秩垂恩加祭賜澤乃命司空載營𤣥宅¶
禮有一惠大節孔昭簡肅易名協于中朝墓有豐碑銘¶
功篆徳後千百年永播無極蕨山東麓欝何嵬嵬公不¶
可作公名不頽慎早忝通家復室公子黄楊之穆有自¶
来矣始也迎媾拜公於阼支笻命筵負几酳爵繼以使¶
歸再拜公家留館移旬逺送江涯曽幾何時忽已隔世¶
哭不凴棺澘焉揮涕虞殯萬里不聞其音寄辭告哀冀¶
<pb:KR4e0171_WYG_009-3b>¶
公來歆¶
　　祭黔國恭熈公文¶
於貴維公元勲隆只重牙襲纛奕世庸只開府征南銘¶
勒&KR1980;只三孤簡在宫保崇只扵富維公斔千鍾只大賚¶
鼎来珎賜&KR0182;只三錫自天叶師中只咄往魯侯頌駉駥¶
只於才維公&KR1709;&KR1677;工只巨榜綽楔徧籀踪只揮毫刻燭¶
綺思叢只璧隂對賢昕夕窮只於徳維公謙以躳只雅¶
歌投壺屏絲桐只室靡姬姜澹以冲只奈何乎天命不¶
<pb:KR4e0171_WYG_009-4a>¶
融只奄逝于忽環滇恫只靼宅聆赴遽&KR0008;凶只棟折柱¶
傾維悼公只憶曩追昔殊遇蒙只折簡問竒餼賂豐只¶
招提曲宴情丰茸只涕豈無從維懐公只脩叕有定數¶
其逢只彭殤椿菌均一終只生榮死哀孰齊同只丹旐¶
翩飜輀輪東只䘏典遥臨返𦵏酆只肖貌巍廟名輝彤¶
只絮酒菽薦辭冩衷只公靈孔熒庻鑒恭只¶
　　祭㕘戎石岡沐公文¶
我識公面自於徂滇解龜卸鵲狎鷗戾鳶欣然交臂夙¶
<pb:KR4e0171_WYG_009-4b>¶
契若先班荆華屋傾盖榮椽一水詎隔六郵奚延不鄙¶
謂我同聲相宣清風朗月寒旭凉烟興言命駕嗒爾遺¶
筌形既蕭放心罔懸愆頽山酌羽流水鳴絃非梗胡泛¶
無膏曷&KR0745;有懐者音輒走中㳙有間者濶遥騰鷁牋公¶
嗜吟詠選頃成篇露華濯錦璧月涵淵公閑翰札摹素¶
臨顛金生玉潤芝茁蘭鮮公珎繪事充棟盈枅購求罔¶
恡賞鑒無前公躭典籍業若門専當劇假逸在痾忘㾓¶
公有池臺山椒峯巔謝舟阮屐松席蘿筵公有子姓𤓰¶
<pb:KR4e0171_WYG_009-5a>¶
瓞嬋嫣九荀爽競八士名駢可以忘老可以長年邁齡¶
五龍弄丸雙𤣥坐致蓬丈相期偓佺天胡弗弔承凶忽¶
焉我公是依公忍我捐川有逝水壑無藏船昔来謁公¶
皷音闐闐今来訊公銘旌翩翩英魂莫招哀淚徒泫矢¶
辭一誄冀公享旃¶
　　祭毛以正文(亨/)¶
維正徳十年正月日同鄉友生楊慎謹以薄陋魚菽元¶
奠致祭于亡友鄉進士毛君以正之靈曰嗚呼以正命¶
<pb:KR4e0171_WYG_009-5b>¶
止斯邪丙寅之嵗如盍朋簮君勝已者先鳴蓺林私試¶
夜稿劇語秋衾相與忘年交契以心從君既允知君益¶
深君之力學衆所難任朝虀暮鹽商古確今昏眵倦吻¶
傳癖書滛有疑相叩如鍾起音有辯相難如琅應琳豈¶
曰阿私流輩所欽五上不第文工命戾十年旅人中途¶
長逝嚢無餘資以充楔禭家無薄田以供時祭妻寡疇¶
依子女幼嵗人世之苦于君亦備如何不淑欲問先喟¶
福善壽仁此語何昧予昔南還在疚㷀㷀君逺送我西¶
<pb:KR4e0171_WYG_009-6a>¶
出都城别幾何時寒燠兩更數數來書時時寄聲相勸¶
相勉令徳令名言猶在耳遂隔死生寧不悲慟有淚填¶
膺君昔與我著述是期綺言䝉訶語病必毉君今已矣¶
誰正予辭君昔與我道義相佐投以盡言不随衆和君¶
今已矣誰箴予過漹江之原埋玉翳蓀誰最潛徳以賁¶
重坤分雖麗澤情猶篪塤平生交誼惟君也敦悲君雅¶
志念君㣲言奠君以文庻慰君魂君如有知来享此樽¶
　　祭洪易之文¶
<pb:KR4e0171_WYG_009-6b>¶
我行其滇弔影瘴烟式頼斯文以慰徂遷之子之来多¶
士實先屈指于今十有四年子在家庭人稱孝子横經¶
紛綸又何佳士不沾一命溘焉以死天豈有知兼閼其¶
嗣坎也士封蕭條畆宫喟然傷賢涕豈無從壤樹矗矗¶
崖石崇崇寄我誄辭酧子幽宫¶
　　祭彭子冲文(汝實/)¶
嗚呼子冲江漢炳靈岷峨挺生古則淵雲儷跡今則安¶
徐齊名氷姿玉立命世之英龍文豹變驚人之鳴蜚聲¶
<pb:KR4e0171_WYG_009-7a>¶
里選標錦禮魁仲舒裒首賈誼秀才筮仕聿始式登諌¶
臺出納惟允敷奏詳該惡惡之甚堙井埋輪善善之周¶
卵鳯胎麟朝稱端士世謂淳人康陵末造禮云紛起危¶
言屬目異論盈耳君矢靡他中立不倚徴典抗章通郵¶
書史匪叶于今乃稽于古考衷自信見怨于下旁午糾¶
棼㑹逢其怒䲭鴸争鳴鰍鱔翔舞羣飛刺天積毁銷骨¶
我轅既摧我馬亦䠞楊子岐悲阮生途哭栖丘飲谷退¶
脩初服犧牛綺錦若罔睹然含沙射影将焉及焉文鸞¶
<pb:KR4e0171_WYG_009-7b>¶
堕羽神龍潛淵坎窞委運徜徉永年圖史簡䇿自樂其¶
真忠信篤敬允書諸紳兊山之陽三峨之濱願言卒嵗¶
行歌及春日奪英嗣天耶人乎君弗過戚猶東門吳謂¶
天無知作徳不孤謂天有知乃如是夫昔予遐謫遭君¶
南國言感北風相顧動色執手河梁慰予努力驅馬脩¶
門索居絶域念自分携每勤問訊結夢函情鱗書翼信¶
君身沉㝠君行極峻觀逆以順視退為進于役有期過¶
嘉忽忽擊汰凌雲舉杯邀月斗酒夕懽百篇朝發相㑹¶
<pb:KR4e0171_WYG_009-8a>¶
慘顔相思皤髪别君未久訃音忽傳乗鶴化去騎箕上¶
天既扄夜臺永隔𤣥泉臨風把劍傷心絶絃嗚呼夫子¶
自免歸居華問竺行亟騰薦書賀者在路弔者在閭君¶
則已矣蒼生望虚三英賫志欵安歆徐天則不憖人其¶
奚吁名垂身逝耿光不磨較若罔生所得孰多峩峩山¶
色湛湛江波視君豐碑千古斯那¶
　　祭波石徐公文(越/)¶
賊酋跳梁句町東犬狺䲭張羣嘯凶據印産城恃谾豅¶
<pb:KR4e0171_WYG_009-8b>¶
當宁赫怒命即戎積有嵗年罔敉功東郊不開南路壅¶
誰其當之波石公炎暑毒草瘴厲樷飇囘霧塞天夢夢¶
吳戈犀甲罹麋罞劍缺罈兮馬亡鍐槊血滿袖袀服紅¶
先軫狼瞫古烈從嗚呼男兒可怜蟲䰟魄毅兮為鬼雄¶
忠靈上訴天為沖小醜殄滅獸之窮凱捷不日奏法宫¶
楚聲些公大招同永歎出涕傷予𠂻公乎歸来帝褒崇¶
國殤尸祝留南中嗚呼哀哉饗此鍾¶
　　祭在軒胡公文(廷禄/)¶
<pb:KR4e0171_WYG_009-9a>¶
嗚呼己酉之春余謫滇雲君来温泉實始識君清標玉¶
立雅韵蘭芬契以莫逆交以論文君出宦逰未幾解組¶
膴仕不躋直道多忤卞璧自珎昭琴不鼓庚桑深居泄¶
栁閉户城闉如林松竹為伍謁謝連墻步絶公府扵我¶
獨親蓺圃徳鄰昆明池上髙嶢水濱或来或往匪日匪¶
旬我倡君和東主西賓雪飛瓊樹風起青蘋篇裁綺緻¶
思入清新余奉戎檄暫歸江岷承君凶問迸淚傷神白¶
馬故人青烏阻送宰木成隂宿草以封維甲之寅在冬¶
<pb:KR4e0171_WYG_009-9b>¶
之孟忽感熒䰟来入余夢哀鳴酸嘶寄托鄭重覺寤在¶
床落月滿棟精駐爽存箕騎颷鞚塞黒楓青江空水凍¶
帝宸髙逈鬼伯啄弄驚鶴怨猿吪鸞靡鳯情切范張盟¶
寒沈宋君詩可傳君詞堪諷藏諸名山副在洛誦誄云¶
辭云聊以代賵¶
　　祭玉壘王舜卿文(元正/)¶
古語有之同病相憐同憂相救嗟君我之形蹤何斯言¶
之相副憶嘉靖之甲申當金商之辛候昧一鳴以斥仗¶
<pb:KR4e0171_WYG_009-10a>¶
同三進而及霤嗤䝉梏之未脱冒瞽言之難奏紛巧簧¶
之易如慙面甲之益厚違天顔扵咫尺褫龍章於闕右¶
落孤影於清潯下承明於紫宙予孑孑以無依子㷀㷀¶
而在疚聮&KR1467;艛於潞水朅啽囈而相叩赴嚴督以南征悵¶
非狂而東走交呻吟於蓬席忘饘粥於昏晝苦弔影於¶
罔兩甘生涯於鼪鼬君違秦而巴僝我去蜀而滇僽哽¶
題紳以分袂各扶傷而携幼限天隅之一柱望月弦之¶
幾彀捧戎檄以予歸喜少城之君逅訝垂白之如新命¶
<pb:KR4e0171_WYG_009-10b>¶
重碧以話舊歌嗙喻以無解語聊浪而失讀聽南音於¶
西林主北道於東阜發孤笑於羣憂伸眉顰於面皺吟¶
江鴻之夜度賦鬼車之晨雊雜懽悲於須臾類栩夢之¶
一宿汩甲鼂以吾行牉兹㑹之難又望北風而開襟怪¶
嗣音之不復竟庚子之日斜忽辰巳之相湊䘮資斧於¶
旅巢嘅河清於人壽感徒繫於匏𤓰惻不食於井甃涕¶
却留而已零杯欲奠而先覆嗚呼盈萬物於兩間恒接¶
構而心鬭何淑貺之罕臨而良辰之希遘巾柴車以碧¶
<pb:KR4e0171_WYG_009-11a>¶
紛幪駑駘以朱就既貧尼而冨虎且芝焚而菼茂豈黔¶
嬴之混施兼造物之垢瞀屈天問其焉陳栁天對兮焉¶
咎惟珵美之莫藏樹令名其不仆匊芳馨於皎日等塵¶
刼於刻漏慰夫君兮九原庻斯語之不謬聲已吞兮何¶
言魂歸来兮兹侑¶
　　祭沐九華文¶
我之與君兩世通家君家先人昭勛建牙君家兄弟奮¶
藻聮葩顧我於逆旅慰我於天涯步王孫之緑草折放¶
<pb:KR4e0171_WYG_009-11b>¶
臣之疏麻命駕於滇社之館載酒於昆池之槎或㑹宿¶
於仙村或倡和於太華投分綢繆情文交加三紀于兹¶
百齡期賖何露薤霜蒿之&KR1372;㙷逰水舟壑之谽谺悵宿¶
離之不貸悼單閼之日斜玉樹棣華之屢䘮愍凶遘厲¶
之紛挐死生契濶九原之遐阻于城府莫紼輀車陌楮¶
飜雪蓮酒流霞灑淚遥奠靈其歆邪¶
　　祭用貞弟文(恒/)¶
嘉靖年月日大理寺寺副用貞四弟卒于家兄慎有罪¶
<pb:KR4e0171_WYG_009-12a>¶
戍在滇是嵗八月二十三日憲長髙太和来始聞訃音¶
山川萬里又屬禁嚴不得奔赴歸哭為文以寄奠嗚呼¶
哀哉其辭曰維弟之生後余六齡内昭爾質外篤爾形¶
孝自性成友亦天畀愉愉爾容怡怡爾愛先妣見背實¶
已未春嗟爾孺慕如老成人觀者嘅嘆占其非常弱冠¶
登朝近侍班行親切龍光進止魚雅鳯毛翕譽人無間¶
者仕優而學退食自公洽聞强記貴異賤同爾職既清¶
我官亦暇晤言從晨散帙彌夜學厭俗近志追古初秦¶
<pb:KR4e0171_WYG_009-12b>¶
漢前陳末代屏除楷札師顔縁情效杜有弗肖似匿不¶
流布清言河漢時出驚羣𤣥著亹亹孔昭于聞嗟余契¶
合匪懿親厚視余猶師視爾如友蓺指吾瑕道弼余違¶
在戴比徳于謝方㣲大人明農復我邦族爾亦引疴侍¶
養在告胡天不淑溘露先盡未徂黄落甘此蒼隕嗟嗟¶
骨肉遂成古今奔阻于逺曷置余心念昔在京逢天之¶
怒我處幽圄爾泣窮路兄弟索居乖絶岷滇五年于兹¶
百憂交纒留我手足止承杖屨爾今逝矣余将安處呱¶
<pb:KR4e0171_WYG_009-13a>¶
&KR0561;遺稚始勝童衣念焉及兹營魂馳飛日徂月流将歸¶
厚穸寄言哭奠死生異域¶
　　祭叙菴弟文(惇/)¶
我生與弟先後之年呱呱而泣形分氣連夏炎合簟冬¶
寒並氊母携父抱偎濕就乾八嵗就傅雙筆一研嬉戯¶
偕止出入随肩飲啖譲果跬步共磚羲經魁選桂籍登¶
仙彤墀䇿對粉署絲牽家承盛事世稱象賢聲華籍籍¶
文彩翩翩中遭厄㑹墜身九淵歸兮屏處幸矣天全約¶
<pb:KR4e0171_WYG_009-13b>¶
耕别墅郪原陌阡圖玩太極琴悦無絃養吾性道耘已¶
心田交絶郡縣力娛簡編象外㝠理區中謝縁有子承¶
家業繼門専復育襁負𤓰瓞其綿七袤将隮我歸自滇¶
兄酬弟勸翕樂罔愆掀髯北寺握手東田觴我于庭羣¶
從孚攣軾轍閥閲王謝嬋嫣劇談飛屑倡和珠蠙俄而¶
瞪目忽爾垂涎笑語亟斷頃刻弗延豈意宴席化為几¶
筵逝水如斯朝露溘然具爾凋䘮門祚中顛又弱一个¶
何忍余捐嗚呼余生則先弟亡則前前後存亡誰質諸¶
<pb:KR4e0171_WYG_009-14a>¶
天而今而後遂隔壤泉余辭有盡余悲曷鐫¶
　　祭岳母黄太夫人文¶
維楚有黄麟經載光自楚徂蜀奕葉愈芳亢姓起宗自¶
簡肅公實有内助婉娩温恭籩豆敬齊之禮琴瑟静好¶
之風繄太夫人之徳之從訓昭女史教叶公宫鸞褕象¶
服鳯誥膺封椒禁屢朝于贄栗蔗境齊壽乎喬松惟太¶
夫人之福之隆晨庭趨鯉夜藥和熊竇桂葳㽔乎蘂榜¶
謝蘭棻蒀乎英樷申國閬中之嚴訓漁陽上谷之雝容¶
<pb:KR4e0171_WYG_009-14b>¶
家聲為環海之星鳯物望世中朝之人龍實太夫人之¶
教之功宜太夫人之夀之祉之享之崈也慎對日之年早¶
忝通家之子泮氷之嵗遂辱授室之禮朅来罪謫於戎¶
荒一紀未登乎仙里前兹于役稱觴夀筵今兹赴假執¶
紼墓前想懿範之日逺泗悲淚於寒泉拜祖奠之躑躅望¶
封塋之欝芈儵光靈之易逝傷辭誄之莫宣¶
　¶
　升菴集巻九¶
