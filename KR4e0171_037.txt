# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.469653
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷三十七
<pb:KR4e0171_WYG_037-1a>¶
欽定四庫全書¶
　升菴集巻三十七　　　　　明　楊慎　撰¶
　　長短句¶
　　　流螢篇¶
　　癸已之夏卧疴三塔寺地多榛莽螢飛緯夕感東¶
　　　山之詩及唐人之賦率爾操觚為流螢篇¶
沈沈鴈沼鬰棲連隠隠龍宫熠燿然濛晴零雨東山下¶
&KR0146;轉薫風南陸邉可憐合暈暉𤣥夜可惜分華簇絳天¶
<pb:KR4e0171_WYG_037-1b>¶
絳天𤣥夜景㣲茫水簟銀牀漏未央誰家院落非天燭¶
何處園林不夜光夜光瀼露下天燭凉氛瀉隂火遥穿¶
翡翠簾流星近度鴛鴦瓦此時蟋蟀罷宵征此際蜩螗¶
停沸聲長門團扇班姬闥阿房巻衣秦后屏蘇婦下機¶
粧不理卓女當壚酒半醒為見流螢思逺道為感流年¶
惜芳草暝㸔雙星炯不眠曉望長河白如掃蕩子從軍¶
向月支閨人對影滯秋期蠶書宛轉連環字鴈帛𣪞勤¶
織錦詩願得逢君拾光彩不教賤妾歛愁眉¶
<pb:KR4e0171_WYG_037-2a>¶
　　　夏水謡臨安作¶
階簷下雨載帽龍女嫁天公笑日反燒水淹竈巖洞青¶
鼃上樹叫¶
　　　梅花引(櫽括簡文梅花賦/)¶
層城靈苑上林中芳菲竒樹幾多叢華滋一一寒圭變¶
彩艶紛紛朔&KR0284;空年歸淑氣新揺芸動琯塵共憐梅花¶
早迎陽已逗春吐華四照林含英九衢路玉綴明氷懸¶
珠離零雹布漂雪影遥沉隨風香逺度靡靡挂逰絲霏¶
<pb:KR4e0171_WYG_037-2b>¶
霏雜驚霧樓上争落粉機中妬紈素二八三五年蘭心¶
蕙質&KR0570;采芳驚稚節抱恨惜餘寒衵服華袿薄文衣繡¶
镼單顧影下瑶戺纎手弄嬌姿雙開翠琅牖四捲絳羅¶
帷春風吹梅畏落盡賤妾坐此斂蛾眉琴聲吟弄梅花¶
落鏡裏容華恐失時¶
　　　伯勞吟(長短句/)¶
南中有鳥名伯勞禽經羽族稱雄豪曽𨽻九苞來揀竹¶
(俗呼伯勞爲/鳯皇皂𨽻)恥隨百舌繞蓬蒿青春受謝四月維夏茂¶
<pb:KR4e0171_WYG_037-3a>¶
樹薫風長林短夜伊伊喔喔未有聲架架格格先鷄鳴¶
(荆楚歳時記架/犂鳴架架格格)堦前停蚓笛江上住鼉更熠燿收燈火¶
蟋蟀罷&KR0793;箏村婦侵星提甕汲山農帯月架犂耕戴勝¶
降桑人共羡鶗鴂歇芳君不見寄信難憑北去鴻單栖¶
肯遂西飛燕故鄉迢逓水雲深客逰聞此幾驚心何時¶
髙枕松䆫下細聴桐花小鳯吟¶
　　　過駐節橋讀東阜劉逺夫公碑文愴然有感¶
溪尾水沄沄峯頭正夕曛含棲經駐節洒淚讀遺文橋¶
<pb:KR4e0171_WYG_037-3b>¶
南花如浣花好橋北油油生碧草草色逐年新花開又¶
一春可憐東阜客今作北邙塵憶昨錦江離别處江邊¶
手折垂楊樹千里還鄉不見君斷腸隣笛山陽賦¶
　　　明月引¶
明月三五前看看玉兎圓明月二八後漸漸銀蟾瘦天¶
上嬋娟有盈缺人間寧免生離别緑醅翠醑一樽同紅¶
顔白首千山隔¶
　　　陽關圖引¶
<pb:KR4e0171_WYG_037-4a>¶
行行重行行送客安西征可憐渭城曲已作陽闗聲陽¶
關去渭城四千五百里纔聞征馬嘶初見行塵起行塵¶
征馬短亭前弱栁垂楊古道邊已憐柳葉青如線更愛¶
楊花白似綿柳葉楊花春正好輶車且駐長安道玉壺¶
清酒競芬芳金谷艶歌殊窈窕徘徊共勸少留連泯黙¶
相看兩傾倒别鶴離鸞曲易終伯勞飛燕互西東搖揺¶
翠幰城隅日獵獵紅旗野渡風斷歌零舞情難寫分手¶
回頭淚盈把安閒堪羡采薪人瀟灑誰如釣魚者天涯¶
<pb:KR4e0171_WYG_037-4b>¶
風物異方身争似在家相對貧鄉夢三更懸馬首廻腸¶
九折繞車輪銷磨嵗月縁名利鴻飛不至人偏至我所¶
思兮明月同君之出矣浮雲異龍眠古刻昬莓苔蕭郎¶
彩筆生綃開銷魂莫續江淹賦好畫陶潜歸去來(西域/志婼)¶
　(羌去陽闗千八百里長安六千三百/里約之去長安當是四千五百里也)¶
　　　松谷歌(爲陳太史賦/)¶
桂山漫招隠桃源何𣺌茫何如徂徠松明堂充棟梁君¶
材夲是明堂質昻霄聳壑寥天一九臯瑞露饒聲聞三¶
<pb:KR4e0171_WYG_037-5a>¶
徑嵗寒偕膠漆顧我輕塵弱草同神交萬里尺書通何¶
時九頂南岷下共聴陶家一枕風¶
　　　黄栢行(行戍稿/)¶
寧食苦黃栢莫作貴州客寧食頭喫醋莫行貴州路少¶
年輕壯心逺逰早嵗從軍今白頭只今行年七十二猶¶
作羈纍滇海陬¶
　　　東西南北引(七十行戍稿/)¶
北騎與南舟山川非壯逰東迎又西送日月老賔從弧¶
<pb:KR4e0171_WYG_037-5b>¶
矢生而為男子東西南北四方事余何爲者將無同水¶
中漂梗風中蓬中夜起坐萬感集啜其泣矣何嗟及¶
　　　烏撒寒(三四五六七言/)¶
烏撒天𤣥雲簇雪為林氷為谷脫火龍髯縮金烏足鳶¶
跕溪毒淫羊腸坂詰屈四載難以乗橇五技詎能緣木¶
獨行睘睘况瘁人向曉欲投何處宿¶
　　　結交行贈張季文兼寄劉建之¶
澗有流泉山有塵結交易交心難親古人所以歎白首¶
<pb:KR4e0171_WYG_037-6a>¶
恒如新彈冠當途少知已何况貧交多苦辛慎也早充¶
觀國賔金馬蘭臺獻納臣亨衢豈但履虎尾逢時吐氣¶
嬰龍鱗一朝逺謫濵萬死曠野匪兕誰與隣舊逰相棄¶
不相識平生懐抱空向人行路之難有如此感慨令人¶
思洗耳新知者誰張與劉一見豁然忘旅憂晤言數晨¶
夕歡娛歴春秋竹林不厭清狂客漆園共擬逍遥逰馬¶
鳴龍樹訪野寺鸞吟鳯笑登高丘山中日月自瀟洒眼¶
前世事空悠悠窮途握手心尚爾雲天高義誰能儔劉¶
<pb:KR4e0171_WYG_037-6b>¶
子昨别臯橋頭君今復動西南騶故鄕遥憶不可見故¶
人同心復異縣枯魚涸轍懐沫濡窮鳥空林垂羽翰黯¶
然銷魂望去塵徒有臨岐淚如霰君上青雲翼日車我¶
看明月隔天涯行欲尋仙三島去相思青鳥逓瑶華¶
　　　惡氛行¶
金碧山前惡氛起虜馬來飲滇海水城西放火銀漢紅¶
炎焰塵頭髙十里兩重日暈圍白虹萬家仰首呼蒼穹¶
相顧慘然無顔色嗚呼寄命須&KR0119;中賊徒渾幾箇枕戈¶
<pb:KR4e0171_WYG_037-7a>¶
臨水臥我軍屯北門分明不敢過土酋脅盟來索官城¶
上無言騎堞看父老倉忙雙涕泗細説去冬尋甸事絃¶
急柱促柄倒持首禍今朝竟何自堂堂之陣誰主兵喁¶
喁公等皆儒生賊來不肯令出哨賊去但解擡空營豈¶
無雄武士奮身思一决咫尺轅門不肯前怒髮衝冠氣¶
填咽况聞千金逐日費連月公儲已傾竭土兵抄掠盡¶
村園升天無梯地無穴熈皥閭閻踰百年太平官府真¶
神仙紫薇迢迢華盖逺虛將敲朴威窮邊邊隅一旦紛¶
<pb:KR4e0171_WYG_037-7b>¶
解瓦喑嗚變作擎拳者喑嗚擎拳兩柰何君不見建武¶
年中任校尉又不見開元年中張乾陀¶
　　　送余學官歸羅江¶
豆子山打瓦皷陽坪闗撒白雨白雨下娶龍女織得絹¶
二丈五一半屬羅江一半屬𤣥武我誦綿州歌思鄕心¶
獨苦送君歸羅江浦¶
　　　踉跫操(二四六八十言/)¶
　　　踉跫操升菴之所作也升菴子流戍滇隂朱克¶
<pb:KR4e0171_WYG_037-8a>¶
　　　明左性之二子惠然肯來濯我同波如逃虚者¶
　　　踉蹡空谷聞人足音跫然喜矣况而嬰其鳴矧¶
　　　而粲之見久矣夫予之據梧而弗音也感詩人¶
　　　徴蒙莊反昭文焉使繼之作踉跫操¶
更長夜良明月養魄華燈熺光戍客違家萬里美人來¶
天一方誦謫仙惜餘春之賦歌屈子悲回風之章將予¶
逃禪兮如是觀之域與子中聖乎無何有之鄕¶
　　　薛畏齋兵憲望鶴樓吟¶
<pb:KR4e0171_WYG_037-8b>¶
君不見貞觀薛少保下筆好寫青田鳥又不見開元薛¶
郎中兼泛滄浪學釣翁名家羽儀有如此後來傑出復¶
難比明心炯炯在雲端仙標昻昻如畫裏黄鵠磯邉鸚¶
武洲髙人別起望鶴樓𣺌𣺌烟霞連北極悠悠天地入¶
東流驚浪頽波須砥柱未許維山招隠去楓葉寧栖楚¶
客林桃花不問秦人樹赤霄𤣥圃記升沉今也鳴臯昔¶
在隂坎止流行隨所寓山林鍾鼎亦何心一覽鶴樓巻¶
重賦鶴樓吟嗚呼少保郎中雙南金世無杜甫誰知音¶
<pb:KR4e0171_WYG_037-9a>¶
　　　鄒生行贈謙之編修謫官廣徳¶
彗星夜掃文昌宮天下學士悲途窮鄒生上書叫閶闔¶
九關虎豹誰爲通雷公怒號玉女笑囚笯鸞鳯隨沙蟲¶
蠖伸龍屈應物理曲釣直弦羞謠童君不見賈生昔遇¶
漢文帝一疏反覆雙流涕忠臣自古憂聖明近侍何曾¶
忘獻替石渠天禄君少年文彩照耀金華筵從祀擬奮¶
獲麟筆豐禰思陳雊雉篇以兹瓠落甘流放金馬長鳴¶
下仙仗北極逍遥紫氣傍南陵彷彿丹丘上凉風蕭蕭¶
<pb:KR4e0171_WYG_037-9b>¶
吹五兩登蘋聊騁平原望遷客心隨江水流逰子夢繞¶
浮雲嶂清商吟激楚唱酒闌擊節氣悲壯月寒江清劔¶
光盪水有蛟螭陸犀象感慨贈君隨君向君向江湖脫¶
網羅我淹京邑阻烟波乗風焉得騎鴻鵠萬里相隨一¶
羽過¶
　¶
　¶
　升菴集巻三十七¶
