# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.481383
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷三十八
<pb:KR4e0171_WYG_038-1a>¶
欽定四庫全書¶
　升菴集巻三十八　　　　　明　楊慎　撰¶
　　長短句¶
　　　賦得絶纓歌送客之楚逰(代人作/)¶
楚王宴客章華䑓活花起舞夜春來螭膏鳯腦光如晝¶
蛾眉蟬髩空徘徊絶纓美人信貞淑牽衣上客何悲蹙¶
君王愛士輕嬋姢盡絶冠纓始張燭張燭開筵復盡歡¶
青楓鴉啼白露寒明日褰旗方城野還是夜來牽衣者¶
<pb:KR4e0171_WYG_038-1b>¶
君不見戰國諸豪雄以色結死士齊有孟嘗君燕有丹¶
太子君行弔古過楚宮美人何在䑓殿空醉看落花如¶
錦地裙腰緑草眠東風¶
　　　明湖篇贈羅野庭¶
玉鏡明湖春水緑君乗星軺向滇蜀接幰清風豁瘴烟¶
揺筆高吟振空谷碧雞金馬我嘗逰冩韻遥岑海上樓¶
披雲不得隨雙屐此日相逢談九丘珠玉照人慚我老¶
邂逅開樽即傾倒岣嶁遥瞻翠靄顛峨嵋近指青霞杪¶
<pb:KR4e0171_WYG_038-2a>¶
紫河車金光草便欲相携訪蓬島百年良㑹苦蹉蛇江¶
上題襟别思多石扇洞門恒不鎻期君乗興一來過¶
　　　交河令行贈袁子變¶
袁侯出宰古交河銅章墨綬雜雕戈黄雲高闕芳菲少¶
紫塞長城氛祲多桑榆䕃入嫖姚幕絃誦音諧勅勒歌¶
公主琵琶玉連𤨏將軍騕褭金盤陀袁侯雕龍且韜豹¶
白羽指揮坐中翿阮瑀軍書王粲詩魯連飛箭劉琨嘯¶
始信扶顛籌䇿良赫赫威稜動北荒虎鈴帳外闗山月¶
<pb:KR4e0171_WYG_038-2b>¶
燕寢香中鼓角霜君不見隆州虞允文海鰌舩破百萬¶
軍又不見巴渝甘興霸江表虎臣雄吳下古來文武道¶
夲同樽爼笑談能折衝六鈞弓與一丁字讕言悠悠非¶
至公九重側席思儒將丙夜庚牌下天上莫嗟騏驥困¶
鹽車㑹見漢庭徴魏尚¶
　　　孝津行¶
岷山青蟠空下映犍為江江濵有孝娥自名叔先雄娥¶
父為功曹冉冉趨府中泛舟越洪濤捐軀以凶終娥也¶
<pb:KR4e0171_WYG_038-3a>¶
痛父死臨淵矢相從練嚢封兒臂珠環係兒躬寄言與¶
兄別别去不再逢寧假黿鼉梁直下蛟龍宮川后垂𤣥¶
鑒江妃憐丹衷死抱父尸出依泊葶花叢戚黨悲復感¶
閭里唁且閧風誼動今古廟貌森穹崇文紀與令伯祠¶
墓相西東解使犍爲縣永作忠孝邦岷之山石可泐犍¶
之江波可竭千秋菊兮萬春蘭孝娥之名焉可㓕¶
　　　三岔驛¶
三岔驛十字路北去南來幾朝暮朝見揚揚擁盖來暮¶
<pb:KR4e0171_WYG_038-3b>¶
看寂寂回車去今古銷沉名利中短亭流水長亭樹¶
　　　草池歌贈余懋賢¶
謝氏池塘句風流百千春何人繼珵美之子稱瑛珍蠺¶
叢古域青衣水炳靈毓秀王楊里(此王楊王/當楊棟也)君家潭潭¶
枕江湄分源一一俱鍾美天馬出閑無暫蹶芳桂秀林¶
摠駢蕋司馬髙名在朔邊蟬聫奕世更材賢清逰阮氏¶
竹林下盛世韋家花樹前伯季文武聲猷大仲也東山¶
恣雲臥大雅先跡嫓三陳競爽何曽弱一箇鶴池𣺌雲¶
<pb:KR4e0171_WYG_038-4a>¶
霄芳池華羽遥仙源誰縮千里地覯予重賡春草謠三¶
𤣥亭上停鸞鑣五華煙霞逈見招碧泉仙舟影泛泛蒼¶
山秀句氣飄飄天涯𤨏旅知音少眼中之人吾獨老欲¶
問江中湛湛波却憐河畔青青草吾生摧頽思一丘君¶
今當途仍黒頭功名在子豈殊我坡翁有語君知否開¶
樽飲我酒歌詩為我壽君詩巳抗三謝行鄕衮不必追¶
王楊願君勛名繼司馬大荒白首沾餘光¶
　　　送樊九岡副使歸新繁(名景麟/)¶
<pb:KR4e0171_WYG_038-4b>¶
别君於南雲碧鷄之澤追君於東城金馬之坡酌君以¶
蓮蕋清麯之酒侑君以竹枝巴渝之歌天涯岐路鎮長¶
在故人零落渾無多憶昔君爲漢陽守滄浪之清古無¶
有拂衣掉頭不肯顧飲氷舊謠在人口明詔復起句町¶
行官突未黔先濯纓宦逰不博歸故里榮祿何如全令¶
名九隴髙岡白雲野吾廬世耕在其下清泠好結鷗鷺¶
盟春秋願醉雞豚社蜃雨蠻烟老玉闗小山樷桂不同¶
攀愁心如月何時掇夜夜隨君夢裡還¶
<pb:KR4e0171_WYG_038-5a>¶
　　　舟中閱唐詩紀事王起李紳張籍令孤楚於白¶
　　　　樂天席上各賦一字至七字詩以題為韻遂¶
　　　　效其體為花風月雪四首宋人名一七令¶
花摛錦鋪霞邀蝶隊聚蜂衙珠瓔姹女寳髻宫娃風前¶
香掩冉月底影交加緑水名園幾簇青樓大道千家謝¶
傅金屏成坐笑陳朝瓊樹不須誇¶
風偃草飄蓬過竹院拂蘭藂柳堤揺緑花徑飛紅青缸¶
殘燄滅碧幌嫩凉通漆園篇中竽&KR0284;蘭䑓賦裡雌雄無¶
<pb:KR4e0171_WYG_038-5b>¶
影迥隨仙客御有情還與故人同¶
月霜凝氷㓗三五圓二八缺玉作乾坤銀為宫闕如鏡¶
復如鉤似環仍似玦蘭閨少婦添愁榆塞征人怨别漢¶
家今夕影娥池穆穆金波歌未闋¶
雪凝明澄徹飛玉塵布瓊屑蒼雲暮同巖風曉別深山¶
樵徑封逺水漁舟絶南枝忽報梅開北户俄驚竹折萬¶
樹有花春不紅九天無月夜長白¶
　　　朝暾行¶
<pb:KR4e0171_WYG_038-6a>¶
荒雞嘷朝暾攬衣國西門辭家從軍已四載欲歸未歸¶
仍苦奔王孫曽遭蓮勺困宣父亦被伐木屯古人賢聖¶
且如此今我嵬𤨏何足論行行將何適四郊盡荆棘欲¶
留不可留欲行行不得嵗月無情日崔隤頭童齒豁心¶
已灰中逵撫劒腸欲結短歌激烈長歌哀長歌哀淚盈¶
把匪兕匪虎在曠野結愛同心難盡言况是悠悠行路¶
者¶
　　　送雷時若還蜀兼寄劉改之¶
<pb:KR4e0171_WYG_038-6b>¶
離離劍上斗落落琴中星丈夫不得意且持歸紫扃秦¶
川迢逓幾千里燕䑓八月凉風起閒居已懐宋玉悲况¶
是登山復臨水下馬津亭落日黄飛鴉不盡翔雲長旅¶
店夜眠聞葉下山城早發見新霜到家正是初寒月酒¶
熟橙黄肥紫鱖髙堂稱夀有餘閒還肆髙情訪林樾問¶
訊江湖劉改之别來憶我有新詩明年早遂聮鑣約要¶
及春城桃李期¶
　　　李文正母麻太夫人夀九十詩(三章/)¶
<pb:KR4e0171_WYG_038-7a>¶
星沙炳靈仙李有故柯星沙炳靈仙李有故柯風霜不¶
摧雨露何多度索山中蟠桃同花歌以言之仙李有故¶
柯¶
昔聞仙家麻姑多嵗年昔聞仙家麻姑多嵗年結璘不¶
處欝儀屢遷平陸成波滄海為田歌以言之麻姑多嵗¶
年¶
淳風復返上夀真可期淳風復返上夀真可期戱彩含¶
飴瑋筵獻巵琅琅仙音僮僮月儀歌以言之上夀真可¶
<pb:KR4e0171_WYG_038-7b>¶
期¶
　　　夜郎曲(三首/)¶
夜郎城桐梓原東堞壘平村民如野鹿猶説翰林名(城/在)¶
　(桐梓驛東/十餘里)¶
夜郎溪槃木隂中半景西漁舟投樹宿水鳥逗花啼(溪/名)¶
　(趕水在東溪/南平古城下)¶
夜郎歌漢宫曽取教秦娥竹枝傳窈窕楊柳轉猗儺(夜/郎)¶
　(歌即巴歈也/今名思南歌)¶
<pb:KR4e0171_WYG_038-8a>¶
　　　壽林圖¶
玉堂天上何隂森玉樹堦前接壽林壽林草木紛滿地¶
中有椿萱獨靈異青崖丹壑晴霓髙仙都真境分秋毫¶
壺天空濶海色古茫茫翠木環波濤呼龍耕煙鳥爲耰¶
瑤草瓊枝㡬昬曉不信婆娑急景凋貪看縹緲齊煙小¶
𤣥洲逰戱八千秋木公金母共忘憂翠琅玕紫芝草九¶
霞觴三青鳥誰將滄海圖移向長安道蓬瀛仙客金閨¶
英錦衣玉珮趨承明仙瓢灔灔泛雲浪賔筵炯炯映長¶
<pb:KR4e0171_WYG_038-8b>¶
庚鼓以洞越瑟和以參差笙三嘆清廟之遺響再補白¶
華之遺聲椿樹無隂萱不歇堯蓂再數新年月¶
　　　博南謠¶
瀾滄自失姜兵備白日公然劫行李博南行商樷怨歌¶
黄金失手淚滂沱鐡索菁邊山嵳峩金沙江頭足風波¶
為客從來辛苦多嗟我行商柰若何¶
　　　燕麥謠¶
馬牙氷滿林白損我苦蕎傷燕麥甲子隂鳥無食山頭¶
<pb:KR4e0171_WYG_038-9a>¶
農甸心客&KR0835;&KR0835;荒眼雙流血臘馬躦春牛吼癩象來窮¶
軍走括金使者空城守¶
　　　老鴉林謠¶
老鴉林水塘鋪夷冦劫商斷行路人不行蔓草荒官道¶
變為蛇虺塲今日再逢太平日冷塲來徃由康莊何年¶
始昔年己酉今壬子竹&KR1127;金柝聲相聞九哨連連矗雲¶
起老鴉革其音水塘復清泚商歌旅舞一千里云誰之¶
思郝御史¶
<pb:KR4e0171_WYG_038-9b>¶
　　　佛現(鳥名峨眉山有之聲呼/類佛現毎呌必有金光)¶
佛現佛現鳥語易隨人意變山川發晶熒草木呈葱蒨¶
坐使逰人心目亂佛現佛現¶
　　　後河激歌(二首/)¶
携女娟兮逰清池臨徬徨兮歩委蛇翠管兮東靡丹蓉¶
兮西披俄風鬟兮霧髩忽雨帶兮雲衣悁余脰兮延佇¶
望君馬兮來遅¶
翡翠為竿兮虹蜺為絲拾海月兮采江離澀魚媵兮慒¶
<pb:KR4e0171_WYG_038-10a>¶
龍妃蘆中兮怊悵空悲前有樽酒兮羞以滇芝君不醉¶
兮曷歸¶
　　　競渡浪系三言¶
天中届午節戾雨不雨霽不霽扇凉颸消暑氣江之永¶
水無際橋横霓樹如薺玉窪菖錦林荔競龍舟蕩犀枻¶
殷雷鼔浮雲吹汩齊出瀺灂掲靄迺倡于蒍繼幖争奪¶
纛相掣楚曼姬巴妠妓影照釵沫濺袂山凝紫日映未¶
鱗霞穿蟾鈎綴樂無荒倦而憩榜&KR1467;艛汎容裔矍鑠翁¶
<pb:KR4e0171_WYG_038-10b>¶
尚兒戯傚琦玕&KR0146;浪系¶
　　　山行即事¶
桐子花開暎村塢單衣初試貧兒舞春寒巳過四十五¶
　　　詠梅(元僧髙峯有此詩/而不佳特賦一首)九言¶
昨夜小春十月㣲陽回緑蕚梅蕋早傍南枝開折贈未¶
寄陸凱隴頭去相思忽到盧仝窓下來歌殘水調沉珠¶
明月浦舞破山香碎玉凌風䑓錯恨髙樓三弄叫雲笛¶
無柰二十四畨花信催¶
<pb:KR4e0171_WYG_038-11a>¶
　¶
　¶
　¶
　¶
　¶
　¶
　¶
　¶
<pb:KR4e0171_WYG_038-11b>¶
　¶
　¶
　¶
　¶
　¶
　¶
　¶
　升菴集巻三十八¶
