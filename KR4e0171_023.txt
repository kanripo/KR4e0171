# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.232085
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷二十三
<pb:KR4e0171_WYG_023-1a>¶
欽定四庫全書¶
　升菴集巻二十三　　　　　明　楊慎　撰¶
　　七言古詩¶
　　　送李元白侍御巡茶馬¶
漢家六郡防秋野秦地長城限諸夏單于自欵幕南庭¶
天子非貪大宛馬柱史東臺獬豸冠霜威北塞斗牛寒¶
衛青驃騎尋常足充國屯田什一寛隴頭流水停嗚咽¶
朔吹先春飄惠澤好繼周書王㑹圗休翻樂府闗山月¶
<pb:KR4e0171_WYG_023-1b>¶
　　　紫杉行¶
雉雞斑文孔雀尾紫杉載月八千里越舲楚舵相並行¶
半入明湖半蘄水人生醜好無百年束縛亦得歸黄泉¶
此物何用一百片水鬼揶揄風浪顛¶
　　　養龍坑飛越峯天馬歌¶
高皇御天開大明龍馬出自養龍坑房星夜下鹿盧寨¶
天駟曉來驃騎營殿前重曈回顧盼奚官仗外爭相迎¶
雞鳴牛首試控縱鳯師麟儀無逸驚歸風絶塵羡迅疾¶
<pb:KR4e0171_WYG_023-2a>¶
逮日先影羞翾輕四蹄翩然不蹍地六飛如在空中行¶
是時雄酋有奢香左驂牡驪右牝黄貢上金陵一萬匹¶
内廄惟稱此馬良宸逰清燕幸鸞坡學士承㫖讃且歌¶
飲以蘭池之瑶水秣以芝田之玉禾飛越峯名自天錫¶
駿骨雖朽名不磨至今百七十嵗時山頭猶有養龍池¶
方經地志或遺漏箐苖洞獠那能知吾聞天下有道飛¶
黄伏皂又聞王良䇿馬車騎滿野前時吉嚢㓂大同烽¶
火直達甘泉宫近日莫瀛亂交趾羽書牙璋偏南中安¶
<pb:KR4e0171_WYG_023-2b>¶
得將星再降傅友徳房宿重孕飛越峯一月三㨗獻俘¶
馘千旄萬旟歌熈雍嗚呼將相寜有種龍駔豈無媒經¶
途訪跡一興慨郭隗孫陽安在哉長歌終曲長風來¶
　　　題夏仲昭竹寄陶良相(驥/)¶
大常胸次瀟湘寛少年愛寫生琅玕白頭蓺苑更入妙¶
筆法逺追王孟端兩家名藻雄吳下品題未覺風流亞¶
一紙能令百世傳兩竿不啻雙金價人言畫竹非畫工¶
草書結構將無同誰家髙堂名寳繪徐熈花鳥迷青紅¶
<pb:KR4e0171_WYG_023-3a>¶
玉人佳興松江東寄圖索賦隨長風遥知把玩清香裏¶
正是相思明月中¶
　　　擊壤圖¶
陶唐天子調八風鳯儀獸舞明廷中誰知鼓腹行歌者¶
復有山中擊壤翁短袖單衣露兩肘野狀村容不自醜¶
掀髯笑傲肩相隨共道帝力我何有栁谷餞日暘谷賔¶
老翁那記昏與晨一作一息有出入時耕時鑿無冬春¶
蓂莢開殘乂朱草生來未識平陽道海隅赤日燒九州¶
<pb:KR4e0171_WYG_023-3b>¶
寰中息壤汩洪流已見天戈揮丹浦更聞風伯殪青丘¶
老翁其間百不憂直從紅顔到白頭君不見許由逃堯¶
勞步履巢父洗耳汚清泚華封老人費言辭康衢小兒¶
强解事姑射丰姿雖可珍神仙彷彿信難真君看擊壤¶
千年後多少行歌帶索人¶
　　　離席行送彭一(幸菴尚書之弟/)¶
昔子從軍巴蜀山横戈千里何間闗坐使麒麟日月煥¶
行收魚鳥風雲閒文武才名歸一姓兄弟勲華許誰並¶
<pb:KR4e0171_WYG_023-4a>¶
起晩已謝時運傾當陽再賭乾坤正陟岡在原來復返¶
海水天風嵗將晩行行白馬燕雪深飛飛黄鵠秦雲逺¶
離堂命酒羽觴疾畢&KR0295;盈軒月東出主人留連客離席¶
慷慨為子歌今夕¶
　　　海風行¶
　　下闗臨蒼海㸃蒼之衝有石梁曰天橋口嵗恒風¶
　　烈偃樹走石人馬辟易予夕憩客郵聞吼聲傍枕¶
　　發昫尤雄明適過之纎蘿不動乃賦以志之¶
<pb:KR4e0171_WYG_023-4b>¶
蒼山峽束滄江口天梁中貫晴雷吼中有不斷之長風¶
衝波動林沙石走咫尺顛崖逈不分征馬長嘶客低首¶
我行其野嵗仲春春寒野隂雲物屯病骨淩兢坐自躓¶
欲去未到先愁人山靈相假若有神纎蘿不動停飈塵¶
烏鳥聲樂旅顔破僕夫笑語龎眉伸飜思徃昔蘭臺直¶
披襟曽奮雌雄筆金門玉堂逺别來景差唐勒長相憶¶
飄蓬落羽向南荒憔悴榮華寜有常不學回風悲屈子¶
江邊愁結芰荷裳¶
<pb:KR4e0171_WYG_023-5a>¶
　　　新開嶺行¶
廢丘闗前榛莽積新開嶺上烟嵐闢新途古道太多岐¶
暝色荒烟帶征客岸下寒江流水碧崖畔霜林楓葉赤¶
日暮畏行豺虎陌松燈苣火投孤驛北渚鳴鼉應逺更¶
南巒哀猿響終夕(玉溪云棧閣夜/行方識此景)¶
　　　奇景行畢節早行作¶
晴嵐空濛羃朝彩頓看色界澄飛靄白雲翻在半山腰¶
下窺深箐如銀海須㬰赤日上青林銀海鎔為紫磨金¶
<pb:KR4e0171_WYG_023-5b>¶
窮岫瘁鄉那有此天教奇景換豪吟¶
　　　苔磯費生畫屏歌¶
往年嘗愛岑公詩吾觀費子毛骨奇婉孌總角突而弁¶
粉繪風流今在兹素屏八幅君能畫咫尺江陽影仙界¶
寳山春眺在蒼茫海觀秋瀾湧澎湃龍潭時雨稻苖齊¶
霽雪方山勝剡溪白塔朝霞紅散綺東崖夜月明如珪¶
荔子丹兮錦林麗餘甘客舫無留滯避喧可當武陵桃¶
招隠還同小山桂乗興何須慕逺逰山中日月自悠悠¶
<pb:KR4e0171_WYG_023-6a>¶
君不見眉山蕭旭亦好手流落滇南今白頭¶
　　　琵琶短引(唐池南席上作/)¶
漢宫佳麗呼韓婦黄金捍撥春風手鵷鳯宜承馺娑恩¶
犬羊翻作穹廬偶行行北斗望南看馬上一聲堪白首¶
茫茫烟草叫胡笳漠漠塵沙雜刁斗塞垣三秋少鴈鴻¶
幕庭四月無花栁楓香絶調今共憐糞英幽恨君知否¶
遺譜誰將異代傳艶辭自出騷人口賀段本領昔已荒¶
穆曹宫調知何有定子新從北里來(杜牧/之事)管兒不是東¶
<pb:KR4e0171_WYG_023-6b>¶
墻摟(元㣲/之事)華表工彫犀四稜錦絛自結絲千縷(琵琶四/軸名華)¶
(表兩孔名廻窓/見顧凱之賦)撚絃運軫翠虯盤促撾急節朱鸞走輪¶
袍古引連𤨏新驚颿截浪忽雷吼曲終賺尾復重頭掩¶
却瓶笙兼瓦缶良夜邀歡松炬㸐主翁愛客江魚剖善¶
謔欣逢宋魏三知音况對唐元九飽諳世事反覆多甘¶
向天涯淪落久船中肯濕馬曹衫樽前且進牛殳酒¶
　　　射虎圖為箬溪都憲題¶
錢選好手工白描粉墨丹青色沮䘮細觀逸跡逈不俗¶
<pb:KR4e0171_WYG_023-7a>¶
氣骨深穏形蕭放中丞此圖開似我行行逰獵極殊狀¶
漢家昔日李將軍生射猛獸天下聞彎弓半夜沒白羽¶
飛鞚晴晝生黄雲今之圖畫無乃是披巻似覺隂風起¶
積雪慘淡長白山草木蒼乾松漠間將軍身乗大宛馬¶
從騎亦是驍雄者合圍射虎虎帶箭相持不肯遽相下¶
虎鬭馬驟兩若飛咆吼欲震長平瓦東海黄公魯卞莊¶
裴旻舞劍相頡頏古來英英者數子繪事簡冊傳芬芳¶
何物少陵愁杜甫短衣南山思射虎老驥伏櫪悲鳴苦¶
<pb:KR4e0171_WYG_023-7b>¶
壯士哀歌淚如雨天狼煌芒直威弧安得此輩踹飛狐¶
却走馬蹄報神都為獻單于欵塞圖¶
　　　臥月引為錢節夫賦¶
昆明池上逢錢郎青雲為衣白霓裳手持寳月金仙偈¶
口誦明星玉女章自言五華峯頭住夢逰𤣥圃樊桐路¶
御風學霧兩無心惟愛月華籠海樹少年名姓懸月中¶
老去猶充修月户月裏仙人宋無忌持斧吳剛作仙使¶
下界愛月升高丘歩虛一聲龍白頭何如放舟臥明月¶
<pb:KR4e0171_WYG_023-8a>¶
仰看銀河天倒流乗鸞翳鳯過北斗炤景煌煌酌天酒¶
玉兎為脯桂作薪笑携吳宋兩仙人老蟾踏翻醉不醒¶
嫦娥起舞榆花春¶
　　　石雲寺見山茶梅憶愈光¶
江梅山茶早爭新㸃蒼逢春憶滇春金碧同逰似昨日¶
紅素兩芳如故人此山見花還載酒醉歌激越喧林藪¶
莫看華鬢驚客心且喜風光入吾手¶
　　　寄張季文¶
<pb:KR4e0171_WYG_023-8b>¶
美人别我嵗幾華碧草五見生天涯東風東來飄錦字¶
忽如青天披雲霞往年君向秣陵去海夢横分溧陽樹¶
今年君自滇池還風光又隔㸃蒼山佳期不得同携手¶
惆悵令人青髩斑¶
　　　賦得靈巖閣送余懋賢(名承業/)¶
青衣江水青楓林靈巖樓閣冠靈岑鯨音曉徹三峯静¶
漁唱宵連五渡深三峯五渡招提景雙林八水氛埃屏¶
花雨諸天白壁雲松風六月丹崖冷丹崖白壁上清虚¶
<pb:KR4e0171_WYG_023-9a>¶
石竇雲龕縹渺居𤣥度毎過支遁室陶潜常醉逺公廬¶
子别靈巖嵗初改早見聲儀動江海仙舟玉節下清泠¶
烟巒霞嶼生光彩巖前落木秋紛紛樓下澄江静練紋¶
登臨定擬湯休作好寄新題向碧雲¶
　¶
　¶
　¶
　¶
<pb:KR4e0171_WYG_023-9b>¶
　¶
　¶
　¶
　¶
　¶
　¶
　¶
　升菴集巻二十三¶
