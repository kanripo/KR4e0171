# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.376414
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷三十一
<pb:KR4e0171_WYG_031-1a>¶
欽定四庫全書¶
　升菴集巻三十一　　　　　明　楊慎　撰¶
　　七言律詩¶
　　　春日訪樊九岡幽居¶
九隴岡頭紫氣浮髙人元是列仙儔黄花晚節開三徑¶
翠竹清風卧一丘松菊㣲行常伴鶴苔磯獨釣不驚鷗¶
伊余南北東西者浪跡深慙下榻留¶
　　　春三月四日仰山余尹招逰疏江亭觀新修都¶
<pb:KR4e0171_WYG_031-1b>¶
　　　　江堰¶
疏江亭上眺芳春千古離堆跡未陳矗矗樓臺籠蜃氣¶
㽦㽦原隰接龍鱗井居需養非秦政則堰淘灘是禹神¶
(古圖經深淘灘淺則/堰今改則為作非也)為喜灌壇河潤逺恩波徳水又更¶
新¶
　　　周五津寄錦箋并柬楊雙泉¶
誰製鸞牋逈出羣雲英膩白粲霜氛薛濤井上凝清露¶
江令筵前擘綵雲窈窕翠藤盤側理連環香玉剪回文¶
<pb:KR4e0171_WYG_031-2a>¶
老來無復生花夢錦字泥緘付墨君¶
　　　中元夕望開福寺燈塔¶
鈴語吟風寂梵音塔燈擎月净髙深盂蘭瑞草生三昧¶
天竺曇花散五隂鴈沼恍疑星宿海鷲峯幻作火珠林¶
西方漫説光明藏何似中華池布金¶
　　　寄夏松泉(名邦謨/)¶
山中睡起三竿日天上書來五朶雲念我獨愁開閴寂¶
感君長跪謝殷勤兩年故國交逰隔千里同心岐路分¶
<pb:KR4e0171_WYG_031-2b>¶
竒樹華滋看已徧不禁春色惱離羣¶
　　　郫縣子雲閣¶
落景登臨縣郭西坐來結構與雲齊平郊逺訝行人小¶
髙閣廻㸔去鳥低林表餘花春寂寂城隅纎草晩萋萋¶
酒䦨却下危梯去猶為風烟惜解携¶
　　　立春日禁中對雪¶
天街晴雪照簾櫳萬戸千門似郢中先向曉營添朔氣¶
却随春仗轉條風上林花信梅邉出太液波聲柳外通¶
<pb:KR4e0171_WYG_031-3a>¶
郢客髙歌誰屬和巴人下曲本難工¶
　　　戊寅九日龍門登髙¶
江山盤踞千年地風雨崔嵬百尺臺揺落霜林秋&KR0284;發¶
參差雲堞曉光開四愁多阻張衡望九辨堪興宋玉哀¶
望逺登髙聊自遣芳茰艶菊漫相催¶
　　　沐希甫葉道亨約㑹於太華寺雨中用杜少陵¶
　　　　韵一首¶
野竹幽花夾道迎紺園金刹望中明海天風色雲籠樹¶
<pb:KR4e0171_WYG_031-3b>¶
山國春寒雨滿城最覺龍鱗圖畫潤生憎鳥羽毳衣輕¶
迷源復作留連住尋壑猶能窈窕行¶
　　　冬夜宿羅漢寺¶
霜林金碧迷青紅木葉蕭蕭澄逺空長湖洲渚亂吞吐¶
上方樓殿森玲瓏廊僧暝汲怯寒溜舟子夜語驚天風¶
朝暾照檻堪一望羡爾冥冥髙遰鴻¶
　　　石岡沐公希甫輓詩¶
幾醉錦筵金叵羅忽騎天駟上天河霸陵猶記將軍獵¶
<pb:KR4e0171_WYG_031-4a>¶
沛邑能忘猛士歌春寒澤畔經過少日暮山陽涕淚多¶
露薤霜蒿悲自古蹊桃營栁奈君何¶
　　　闗索廟¶
闗索危嶺在何處猿梯鳥道淩青霞千年廟貌猶生氣¶
三國英雄此世家月㨗西來武露布天威南向陣雲賖¶
行客下馬一酹酒候旗風偃寒吹笳¶
　　　髙嶢村除夕¶
海濵戎旅乆忘歸獨對朝嵐與夕霏莎徑晴沙采樵路¶
<pb:KR4e0171_WYG_031-4b>¶
柴門春水釣魚磯太平時節身難遇流轉風光賞莫違¶
街鼔市塵渾隔斷村舂隣火自相依¶
　　　謝同鄉諸公寄川扇(二首/)¶
鳯箑分封到海陬魚緘千里自巴丘綺寮白晝懸明月¶
珎簟朱炎借早秋紈素底湏誇罨畫蒲葵耐可汚銀鈎¶
仙家玉雪勞相贈詩苑瓊瑶愧未酬¶
對青筠膜漬霞斑渥紫梬膏錬月顔(梬小/柿也)自覺金風爽¶
仙馭誰將玉雪灑人寰薛濤歌裏揚清囀卓女吟邊障¶
<pb:KR4e0171_WYG_031-5a>¶
逺山萬里橋西銷暑㑹幾回瓊樹夢中攀¶
　　　即席贈樊九岡黄梓谷¶
中涪西蜀兩髙人良㑹通家及上春青嵗掛冠甘隠逸¶
早時揮塵静風塵身閒正好銜盃數情洽何妨命駕頻¶
更與衡門添盛事聚星堂上繼荀陳¶
　　　贈内¶
迢逓鄉闗隔益州歸途雨沛更雲油重看周雅歌祁父¶
又聴陽闗唱杜秋明月迥臨天左界寒宵回夢閬西樓¶
<pb:KR4e0171_WYG_031-5b>¶
五紋絲履休勞寄好看生兒似阿侯¶
　　　夀叙菴司馬弟(生辰正月十二日/)¶
酉君初度早逢春千里相思隔錦津棣萼連枝情不盡¶
筆花池草夢何頻廟堂閒却絲綸手山水能娛樂夀身¶
繞膝斑衣當蔗境何須止酒負芳辰¶
　　　送胡東渠少叅致仕歸晉陽¶
醳紱辭榮賦北征急流勇退見髙情元龍湖海多豪氣¶
長孺朝廷有直聲(胡曽為郡不/屈節温州相)塵世已破枕中夢杯酒¶
<pb:KR4e0171_WYG_031-6a>¶
況兼身後名秖恐清風遺逺徼聊將公是托詩評¶
　　　與諸弟别樂菴弟約有江陽之㑹¶
中宵風雨早來凉謝草春池别夢長緑野開筵聨玉樹¶
紅亭離思結垂楊通波直下無千里明月何曽是兩鄉¶
白晝看雲何限意佳期良晤在江陽¶
　　　宋潜溪方遜志二賢祠亭陪東阜狷齊坐¶
青蘿太史赤城仙祠墓東西近接連江漢炳靈遷謫地¶
乾坤正氣革除年華池澹佇滄浪水栢寢寒通雪嶺烟¶
<pb:KR4e0171_WYG_031-6b>¶
不向一䑓逢二妙何由投簡和新篇¶
　　　合州舟中次韵王孔昭(名嘉賔/)¶
馳暉易逝髮難𤣥屈指驚心二十年北渚離愁芳草外¶
東風歸信落花前煙開巴峽銅梁秀月照涪江石鏡圓¶
栩栩瀛洲還舊夢嚶嚶喬木又新篇¶
　　　雪後曽前溪憲副夜過(曾名鈞/)¶
閒門寂寂夜光扄窮巷俄傳暢轂經迢逓騶牙聲已到¶
熒煌騎火夢初醒淮山桂樹懸鄉月漢節梅花照客星¶
<pb:KR4e0171_WYG_031-7a>¶
清興不辭淹雪棹濁醪還共醉雲亭¶
　　　晏寢漫興¶
少年愛睡苦不足鷄鳴催入承明宫蹀躞金珂響斜月¶
丁當玉佩揺廻風共憐人馬輝光異肯信簮褭拘攣同¶
老便晏寢北窻北起看日生東海東¶
　　　重寄張愈光¶
海客張公鬢已蒼豪逰曾結少年塲古文金碧盤龍虎¶
麗句瓊瑶琢鳯凰尋壑經丘穿窈窕倚樓看鏡立滄茫¶
<pb:KR4e0171_WYG_031-7b>¶
朔風鴻鴈傳消息明月青山隔幾鄉¶
海裔江湄獨倚樓瑟居匏繫又驚秋菊花黄處回青眼¶
楓葉紅時對白頭少日聲名追杜甫暮途鞿絆脱莊周¶
九龍尚有臨池興一鴈能忘逺札投¶
　　　寄藍玉夫(名田/)¶
四海風紀藍御史廿載逃名即墨城青㝠鴻飛日月白¶
紫淵龍臥波濤清晴窻香芸拂蟫蠧春谷喬木歌嚶鳴¶
總角懽逰忽衰老握鏡愁看華髮生¶
<pb:KR4e0171_WYG_031-8a>¶
　　　登海寳寺望侍御唐池南(琦/)别業因贈¶
横紫煙光凝上方人家宛在水中央一重一掩肺腑地¶
某水某丘逰釣鄉憶我頻年枉書札與君連日醉壺觴¶
詩瓢不似山人瘦大雅堂髙接盛唐¶
　　　夏日抱病幽居¶
抱病閉門誰與同隠几焚香長夏中槐花細灑鵞黄雪¶
芭蕉斜扇青鸞風蚊雷無頼皷昏黒螢火多情流暝紅¶
墨池過雨積新溜一部鳴蛙何太雄¶
<pb:KR4e0171_WYG_031-8b>¶
　　　泛蓮池晩歸¶
桂枻蘭&KR1299;泛碧漪芰塍蓮蕩倒芳巵十三鴈足傳情徧¶
二八蛾眉度曲遲玉樹風前人散後金波水上月明時¶
良辰勝㑹應難續風雨連宵惱别離¶
　　　兩湖葉道亨泰招飲過湖晚歸¶
楊堤葉嶼逈相隣東主西賔意自親促席忽披千里霧¶
歸舟重醉兩湖春沙邊漁火明還暗樹裏人家認未真¶
已訂魚鄉鷗社約片帆何惜徃來頻¶
<pb:KR4e0171_WYG_031-9a>¶
　　　寄楊𢎞山都諫(士雲/)¶
螭頭早掛進賢冠跡逺東墀玉笋班倦意已還飛鳥外¶
歸心元在急流間仙郎髙議㽞青𤨏學士新詩滿碧山¶
十九峯前同醉處夢中瓊樹㡬廽攀¶
　　　唐僖宗行宫遺礎次熊尚弼侍御韵(名相/)¶
唐帝行宫有露䑓礎蓮幾度換春苔軍容再向蠺叢狩¶
王氣遙從駱谷來萬里山川神駿老五更風雨杜䳌哀¶
始知蜀道蒙塵駕不及胡僧渡海盃(礎今在/僧寺)¶
<pb:KR4e0171_WYG_031-9b>¶
　　　丁丑九日¶
燕䑓九日罷登臨節物蕭條入楚吟闗塞驊騮迷去路¶
朔風鴻鴈滯歸音仙逰御宿山川逺白露清霜日夜深¶
雲際側身愁北望天涯懐抱可能禁¶
　　　己卯九日登髙¶
采采黄花不滿衣暝煙起望自朝暉馬卿病裏芳菲晚¶
宋玉愁邊節序非落木流波如有意來鴻去燕故相違¶
消除強醉清樽酒歸掩田家白板扉¶
<pb:KR4e0171_WYG_031-10a>¶
　　　庚辰九日聞金鶴卿張惟信有彭門之㑹疾不¶
　　　　克陪¶
一别黄金萬里䑓孤城三見菊花開雲移北闕沾恩宴¶
日逺南山獻夀杯抱病江天常閴寂闗心時序獨徘徊¶
髙人喜共登髙㑹咫尺彭門阻一陪¶
　　　定州書事¶
此地去年新駐蹕行宫曾榜太平門尭樽置酒中衢溢¶
梵字揮毫古塔尊漢帝樓船窮島嶼周王車轍滿乾坤¶
<pb:KR4e0171_WYG_031-10b>¶
多方獨使勞神武諸將何由答主恩¶
　　　中秋禁中對月¶
漢家䑓殿號明光月滿秋髙夜未央銀箭金壺催漏水¶
仙音法曲獻霓裳路車天逺鸞聲静宫扇風多雉影凉¶
千里可憐同此夕美人迢逓隔西方¶
　　　四月卄日侍班紀事次金鶴卿韻¶
金殿朱衣引陛前紫㣲清蹕從乾旋登庸巳卜璿璣正¶
顧命先從玉几傳雨露恩垂周壤徧星辰影動泰階連¶
<pb:KR4e0171_WYG_031-11a>¶
詞臣况有如椽筆好學王褒頌得賢¶
　　　送熊維藩尹婺川¶
驪駒載道何駸駸飛鳬遥下蠻江潯鴻鴈不度牂牁國¶
虎豹常啼楓樹林鳴琴仙室白日静鎻印公堂朱夏深¶
氷蘗肯移清吏節卉裳須服逺人心¶
　　　張崇象(壁/)新居¶
碧山學士居茅屋錦里先生過草堂淼淼龍池接溝水¶
啾啾雀樹隠隣牆何人問字能携酒有子攤書解滿床¶
<pb:KR4e0171_WYG_031-11b>¶
巴曲肯來收下里楚歌還擬和滄浪¶
　　　送髙三峯(公韶/)守大理¶
赤廌青驄近侍臣碧鷄金馬問行頻南荒瘴厲禺山夜¶
北渚烟花洱海春千里風謡采芳訊十年雲㑹阻光塵¶
賜金已見先華省鳴玉終期上紫宸¶
　　　次韵席仁同(春/)逰昭應宫¶
佩聲齊下日華東朝退春逰有客同却轉河堤晴靄外¶
廽瞻宫闕曉雲中曲江池泛仙源碧下苑花交御宿紅¶
<pb:KR4e0171_WYG_031-12a>¶
瓊玖木桃酬未得青門紫陌興何窮¶
　　　尚書九峰孫公夀詩¶
百尺貞標澗底松四朝公望想儀容星辰衡岳當朱鳥¶
雷雨湘江起臥龍白雪郢歌翻夀曲青雲奕葉繼仙蹤¶
天瓢滿注供春雨三島遥應接九峯¶
　　　送福上人還青城¶
青城三十六髙峯寺在青峰第幾重飛錫曾聞經雪&KR0656;¶
結茅常愛住雲松花飄香界諸天雨金吼霜林半夜鐘¶
<pb:KR4e0171_WYG_031-12b>¶
傳語禪闗休上鎻虎溪他日㑹相從¶
　　　慶成宴次張惟信韵¶
太乙天壇望燎回九重春宴選辰開廣庭列坐瞻華衮¶
合殿飄香入玉杯海宇謳歌千載遇雲門隊舞八荒來¶
共憐彩筆飄摇賦獨有金門侍從才¶
　　　送毛東鎮(給諌用成之子/)¶
憐君心節之子孫公車待詔重髙門江湖魏闕子牟逺¶
墓田丙舍鍾繇存伏蒲内殿有膝跡請劍上方猶血痕¶
<pb:KR4e0171_WYG_031-13a>¶
鳯雛驥子定須繼懲羮吹虀非爾倫¶
　　　次韵劉潤之嵗暮見懐¶
江曲横煙逺樹低衡門榛草晩萋萋美人明月勞相憶¶
逰子浮雲夢不迷桂水舟航天塹北松州車馬雪峯西¶
愁來擬對公榮酒醉裏放歌嚴氏溪¶
　　　次祝鳴和中秋對月韵¶
閣夜試㸔中夜月桂花正在散花樓仙客星軺下碧漢¶
美人舊隱懐丹丘已聴笛奏亂歸思更對窻光驚醉眸¶
<pb:KR4e0171_WYG_031-13b>¶
一水盈盈隔千里佳期不共謝莊逰¶
　　　髙泉臨行再賦此以别¶
異鄉流落倚名公公去窮荒望益窮客路萬三千里外¶
仙居七十二泉中昌黎仰斗台光逺靖節停雲時雨濛¶
鎩羽涸鱗去安所翾飛川泳幾時同¶
　　七言排律¶
　　　寄題楊凌泉水木清華堂¶
宛宛䦨干石徑斜悠悠水木湛清華橋通玉局仙人館¶
<pb:KR4e0171_WYG_031-14a>¶
隣接金繩大士家翠鎻渭川千畆月紅蒸杜曲一園花¶
劉安招隱歌樷桂屈子離騷賦折麻嵐靄望山堪拄笏¶
陌塵流水任行車閭兒好掃青苔壁欲把新詩落墨鴉¶
　　　觀三塔寺龍女花¶
天女來看龍樹花空香隨步惹瓶沙烟花㸃綴慈雲薄¶
韶景留連慧日斜鬘髻曉霑三昧雨羅綿夜妬六銖霞¶
偷銜野鹿羞塵世共命巢禽隔海涯水泛暗通金母島¶
風飄曽到玉皇家誰教博望來西域不並蒲桃上漢槎¶
<pb:KR4e0171_WYG_031-14b>¶
　　　髙嶢積雨始晴遲簡西嶨¶
長湖射雨萬鏃雄屋角掛龍池飲虹亭亭玉筯繞山閣¶
森森銀竹圍屏風織女下機絲羃野綃人入市珠跳空¶
畫圖未盡輞川妙詞賦詎信陽䑓工停雲已拖楚練白¶
倒景忽放燕脂紅緑蟻幸自盈鑿落黄鷄不用歌玲瓏¶
　　　長江萬里圖¶
五才坎徳逈靈長萬里岷山始濫觴流漢天廻經灔澦¶
盤渦谷轉下柴桑揚瀾左蠡曽潭府大壑歸虚廣莫鄉¶
<pb:KR4e0171_WYG_031-15a>¶
天遣陽侯分淼淼帝咨神禹畫茫茫岑靑翠觀鮫人館¶
水碧金膏龍伯堂景浴陽烏朝旭早燄然隂火夜霞光¶
烟寒星散三洲樹風致雲飛百尺檣鶴子鳬雛喧澍雨¶
紋螺錦蚌映翔陽籠筒津鼓驚浮客欸乃漁歌屬赧郎¶
泗磬石鐘鏘島嶼輕漣頻彩媚滄浪投鞭堪笑苻堅䇿¶
浄練難賡謝朓章彩鷁退飛休借問白鷗浩蕩信徜徉¶
　¶
　¶
<pb:KR4e0171_WYG_031-15b>¶
　¶
　¶
　¶
　¶
　¶
　¶
　¶
　升菴集卷三十一¶
