# -*- mode: mandoku-view; -*-
#+TITLE: 升菴集
#+DATE: 2015-08-25 00:23:49.040945
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷六十五
<pb:KR4e0171_WYG_065-1a>¶
欽定四庫全書¶
　升菴集卷六十五　　　　　明　楊愼　撰¶
　　璅語¶
心如死&KR0069;寂滅也心如宿火寂感也¶
求生以害仁莊子所謂去義若熱乎殺身以成仁荘子¶
所謂就義若渇者乎文山云惟其義盡所以仁至坤順¶
乾而施生月遡日而生明¶
諧臣也顐官也弄兒也媚子也婦女而須纓冠而倡也¶
<pb:KR4e0171_WYG_065-1b>¶
書戒頑童逺矣哉¶
人離而聽之則愚合而聴之則聖書曰庶言同則繹疇¶
甽同也惰者釡之勤者鍾之模範同也不善者怨之善¶
學者庸之¶
優旃漆城那律瓦衣今曰諷諌古云滑稽¶
虹食壘軍奪帥虹飲釡室利主家國之判異乎天人之¶
際微矣¶
養隼而攫鸞皇畜狸而搏鸚鵡狄梁吕申兩公一嘆萬¶
<pb:KR4e0171_WYG_065-2a>¶
世鏡哉¶
雲糊天月藏明金在鑛火收熒¶
疾書多塗乙疾行多顛躓(塗乙即塗/註二字)¶
鹽泉海目也油井水脂也¶
道者福之極也祥者福之榮也祐者福之胥也慶者福¶
之交也叶其極衍其榮慎其胥定其交故曰君子受福¶
小人徼福¶
辛伯曰並后匹敵兩政耦國亂之本也又曰内寵並后¶
<pb:KR4e0171_WYG_065-2b>¶
外寵二政嬖子配適大都耦國亂之本也葉公之顧命¶
曰毋以嬖御人疾荘后母以嬖御士疾荘士韓非子曰¶
内有疑妻之妾妾有疑適之子外有疑相之臣臣有疑¶
君之權范無宇曰大都疑國大臣疑主亂之媒也都疑¶
則交爭臣疑則並令禍之深者也故曰日月暉於外其¶
賊在於内謹避其所憎而禍在其所愛又曰尾大不掉¶
末大必折¶
天有常福必祚明德天有常灾必隕明忒¶
<pb:KR4e0171_WYG_065-3a>¶
官有假而德無假位有卑而義無卑¶
一樹一穫者榖也一樹十穫者木也¶
烏集之交初驩而後吐鳥巢之旅先笑而後號始龍卒¶
蚓化荃變茅詩曰靡不有初鮮克有終¶
握而不見於手含而不見於口無翼而飛無脛而走其¶
珠之利乎照乘哂於鄰探頷粉於津寳者殃國剖者災¶
身害亦𢎞哉¶
文質不同寛猛殊庸循環從朔擇善而從逸詩曰九變¶
<pb:KR4e0171_WYG_065-3b>¶
復貫知言之選¶
性與情相表裏形與氣相首尾¶
同由謂之道同得謂之徳同善謂之性同靈謂之心¶
天地之數始於一終於十聖人虚二以畫八卦八者偶¶
之方也虛一以叙九疇九者竒之圎也卦以偶為用故¶
有應則吉疇以竒為用故有對則凶¶
平準書譏横斂之臣也貨殖傳譏好貨之君也太史公¶
之㫖千載而下有趙汸知之懿哉¶
<pb:KR4e0171_WYG_065-4a>¶
薈蔚朝隮國風唏菉葹盈室楚騷悲¶
當遯戒尾當集貴翔兩夜包晝重隂偶陽¶
周公不以夜行而慙影顔回不以夜浴而改容故曰不¶
為昭昭申節不為𡨕㝠隳行¶
非其地而樹之不生也非其人而語之不聽也非其人¶
如聚聾而鼓之得其人如聚沙而雨之微子所以歎蓬¶
飛仲尼所以感桑落也¶
君子藴義生風小人蘊利生孽¶
<pb:KR4e0171_WYG_065-4b>¶
榮蘖卿之禄曷其沒矣齅驕君之餌曷其止矣易曰舎¶
爾靈龜觀我朶頤¶
以水濟水吾何以知其旨也以錦縁錦吾何以知其綺¶
也是故渭以涇清玉以礫貞輔以拂顯善以否形¶
垂槖而徃梱載而歸師學之益乎被褐而入衣錦而出¶
友問之力乎故曰孚化之翼飛之¶
六欲皆得其宜全生也六欲分得其宜虧生也六欲莫¶
得其宜廹生也¶
<pb:KR4e0171_WYG_065-5a>¶
狂魄者形性相離也落魄者身世不羈也(魄音/拓)¶
伯樂相馬所見無非馬庖丁解牛所見無非牛故曰至¶
誠之不盡鳶魚之不察精意之不致龍蠖之不知外典¶
曰子知格物矣未知物格也¶
科雉随兕強惻暴憐赤子非科雉乎黔首非随兕乎¶
天斟萬物聖人熙焉天酌羣言聖人施焉¶
舜欲旗古今而不成足以成帝矣禹欲帝而不成&KR0085;以¶
正殊俗矣湯欲繼禹而不成足以服四荒矣武王欲及¶
<pb:KR4e0171_WYG_065-5b>¶
成湯而不成足以王矣五伯欲繼三王而不成足以為¶
諸侯長矣又曰欲為五帝而不成者三王是也欲為三¶
王而不成者五伯是也欲為五伯而不成者六國是也¶
欲為六國而不成者亡六國是也故曰學乎其上僅得¶
其中學乎其中斯為下矣¶
見睫者不若身歴滕口者不若目擊¶
燔黍大享之濫觴也土鼓雲門之拳石也¶
一人之心即天地之心一物之理即萬物之理一日之¶
<pb:KR4e0171_WYG_065-6a>¶
運即一嵗之運故曰不出户知天下不窺牖見天道¶
因物之性直也成物之形方也既直且方大在其中矣¶
故曰直方大大則直而不絞方而不劌¶
啓口容聲皆至徳歩武履影皆懿則故曰口無擇言身¶
無擇行¶
干霄蔽日巨木也求尺寸之材必後於椓杙故曰大器¶
晩成龍吟虎嘯希聲也尚頬舌之感必下於蛙黽故曰¶
大音希聲¶
<pb:KR4e0171_WYG_065-6b>¶
作器者無良材而有良匠治國者無能臣而有能君勝¶
者所用敗者之棊也興國所用亡國之臣也¶
乾坤與六子並列于八方冢宰與六卿並列於六職綱¶
固在網之中首豈出身之外哉書曰若網在綱易曰元¶
者善之長也¶
天效以景地效以響律也天有五音所以司日地有六¶
律所以司辰¶
産崑崙者難為玉植鄧林者難為木觀於海者難為水¶
<pb:KR4e0171_WYG_065-7a>¶
遊聖門者難為言¶
歐陽公之文粹如金玉蘇公之文浩如江河歐之模寫¶
事情使人宛然如見蘇之開陳治道使人惻然動心皆¶
前無古人矣至於老泉之文侈能盡之約逺能見之近¶
大能使之微小能使之著煩能不亂肆能不流其雄壯¶
俊偉若决江河而下也其輝光明著若引星辰而上也¶
若求其侣在孟荀之間史漢之上不可以文人論也¶
昔人稱歐陽公文曰其積於中者浩如江河之停蓄其¶
<pb:KR4e0171_WYG_065-7b>¶
發於外者爛如日星之輝光其清音幽韻凄如飄風急¶
雨之驟至其雄詞閎辯快如輕車駿馬之奔馳有似其¶
人有味其言矣¶
良玉不琢素以為絢質斯貴矣玉有圭璋素有藻繢文¶
可遺乎¶
李翺云滅情以復性不若王弼云性其情久行其正也¶
李雜乎禪王協於易¶
日與天㑹而有氣盈即厯書所謂大餘五小餘八也月¶
<pb:KR4e0171_WYG_065-8a>¶
與日㑹而有朔虚即厯書所謂大餘五十四小餘三百¶
四十八也大餘日也小餘分也五嵗再閏而無餘日十¶
九嵗七閏而無餘分厯書所謂無大餘無小餘也¶
剖析性理之精微則日精月明窮詰邪説之隱遯則神¶
搜霆擊其感激忠義發明離騷則苦雨凄風之變態其¶
泛應人事游戲翰墨則行雲流水之自然其紫陽之文¶
乎或謂文與道為二學道不屑文專守一藝而不復旁¶
通他書掇拾腐説而不能自遣一辭反使記誦者嗤其¶
<pb:KR4e0171_WYG_065-8b>¶
陋詞華者笑其拙此則嘉定以後朱門末學之蔽未有¶
能救之者¶
荀子曰禹行而舜趨是子張氏之賤儒也嗛然而終日¶
不言是子夏氏之賤儒也故曰枝必類本響必報聲此¶
善學者也博言失指圗形失形不善學者也故曰善歌¶
者使人繼其聲善教者使人繼其志¶
情不自情因性而情性不自明由情以明習之復性書¶
此言粹矣¶
<pb:KR4e0171_WYG_065-9a>¶
天下有貴人無貴族有賢人無賢族¶
材生於天不係乎地禹貢紀山川而不紀風俗風俗由¶
乎上之教也紀物産而不紀人才人才由乎下之化也¶
以鄉愿竊相位胡廣也以鄉愿竊天位王莽也¶
道不茍同於人跡不茍異于俗¶
鳶肩羔膝蠅營狗茍小人禽態乎烟視媚行影附響承¶
小人婦態乎¶
荘周李白神於文者也非工於文者所及也文非至工¶
<pb:KR4e0171_WYG_065-9b>¶
則不可為神然神非工之所可至也¶
人鬼者幽明之故也死生者始終之説也明乎明之故¶
人焉廋哉明乎幽之故神焉廋哉故曰未能事人焉能¶
事鬼知始之原其生也若浮而順矣知終之反其死也¶
若休而安矣故曰未知生焉知死總其所以乖鼓之於¶
一響成其所以變混之於一象至人哉¶
天形正圓如虚毬地形正方如博骰¶
為文而欲一世之人好吾悲其為文為人而欲一世之¶
<pb:KR4e0171_WYG_065-10a>¶
人好吾悲其為人幼清之格言吾黨之炯戒乎¶
紛華逐欲而生純朴從物而死¶
杳𡨕罔象卓爾之障也接搆心鬭浩然之寇也¶
衆流既分其原則散衆情既出其性則毇¶
六欲興而真靈缺矣五綦熾而冲和䘮矣缺其能圎乎¶
䘮其能融乎圎融殞而夭閼至矣¶
牛馬者家畜也縦之坰牧則悍鷹鸇者野鳥也一為繫¶
絆則馴此收放心之説也¶
<pb:KR4e0171_WYG_065-10b>¶
命也者動而有生有成焉性也者静而無染無著焉心¶
腎相去八寸四分天地相去八萬四千里人肖天地也¶
水者五行之首也萬物之宗也浮天而載地也載形而¶
浮氣也始天地而終天地也七十二候始於東風解凍¶
終於水澤腹堅天地之始終亦若是而已矣¶
人生四十九日而七魄全其死四十九日而七魄散¶
水火交争䵻在其間兩國交兵使在其間¶
出則元亨處則利貞貞元者出處之則也黙則立象語¶
<pb:KR4e0171_WYG_065-11a>¶
則成爻爻象者語黙之檢也¶
君子立教之不隱也如影矣受命之不諱也如響矣¶
禮以考敬樂以敦和射以平志御以和心書以綴事數¶
以理煩皆藝也禮中容樂中聲射中鵠御中軌書中文¶
數中算皆遊也¶
推情合性豁落之教之說乎減情合性旁行之教之説¶
乎觀乎彼所見則殊異乎吾所聞則一¶
水涵太一之中精潤百物而行乎地中風涵太𤣥之中¶
<pb:KR4e0171_WYG_065-11b>¶
精動百物而行乎天上¶
舉日章則行晝月章則行夜龍章行水虎章行林鳥章¶
行陂蛇章行澤鵲章行陸狼章行山易曰来章書曰平¶
章詩曰綏章章物也¶
章者明也總義包體所以明情也句者局也聯字分疆¶
所以局言也¶
五帝之前無傳人五帝之中無傳政故孔子賛易黜八¶
索序書去三墳傳信不傳疑愛道不愛竒也¶
<pb:KR4e0171_WYG_065-12a>¶
華駵有千里之足造父有千里之手遇也小駟而獲晉¶
惠長纆而累東野不遇哉¶
至音不合衆聽故伯牙絶絃至寳不同衆好故卞和泣¶
血爼豆廢而楮燎盛社樹圯而叢祠植祝嘏置而歌舞¶
用後世之淫祀其非古與冠裳而肖貌之幃帨而匹偶¶
之瀆甚矣不可方物孰是愈焉¶
淡所見而甘所聞貴其耳而賤其目榮古陋今黨徃讎¶
来日進前而不御遥聞聲而相思書曰凡人未見聖若¶
<pb:KR4e0171_WYG_065-12b>¶
不克見聖既見聖亦不克由聖¶
霧滃而蟹螯枯露下而蚊喙拆月虚而魚腦減星實而¶
豕膚粟¶
管子文錦也雖醜登廟子産練染也美而不尊¶
情厭性隂乘陽末逆本人詭天¶
綏如安裘晏如覆杼静而極也行以采齊趨以肆夏動¶
而則也¶
聖人為天口賢人為聖繹¶
<pb:KR4e0171_WYG_065-13a>¶
道以器寓人與天期故雷霆之聲可以鼓鐘寫風雨之¶
變可以音律知¶
榮啓期一彈而孔子三日樂鄒忌子一徽而威王終日¶
悲進乎道者技已末感在心者物已微¶
厲利劒者必以鈍砥擊堅鍾者必以濡木書剛紙者必¶
以弱翰輔强轂者必以弱輻¶
大寳無為而首物太極不動而構天瑟不鳴而二十五¶
絃各以其聲應軸不運而三十二輻各以其力旋萬事¶
<pb:KR4e0171_WYG_065-13b>¶
紛糺易之芻狗萬物形色神之糟粕¶
舜戒禹曰鄰哉臣哉言慎所近也周公戒成王曰其朋¶
其朋言慎所與也¶
設兵而後出幄穪警而後踐墀張弧而後登輿清道而¶
後奉引遮迾而後轉轂静室而後息駕故曰終日行不¶
離輜重¶
物不精不為神數不妙不為術離朱不能説其目公輸¶
不能説其手¶
<pb:KR4e0171_WYG_065-14a>¶
約法設而漢隆𤣥言流而晉滅¶
霸國無貧主強將無弱兵¶
庖有肥肉廄有肥馬民有飢色野有餓莩孟子語齊宣¶
王也柱梁衣繡士民無褐侏儒有餘酒而死士無充藿¶
咎犯語晉文公也¶
古人祭以肺為重食牲以肩為重¶
怒則氣上喜則氣緩悲則氣消恐則氣下寒則氣收炅¶
則氣泄驚則氣亂勞則氣耗思則氣結善養氣則無是¶
<pb:KR4e0171_WYG_065-14b>¶
矣¶
劉歆曰春宮秋律百卉必凋秋宫春律萬物必榮夏宫¶
冬律雨雹必降冬宫夏律雷必發聲¶
郭忠恕曰小篆散而八分生八分破而𨽻書出𨽻書悖¶
而行書出行書狂而草書聖¶
狼望未平冠軍辭宅馬池猶隔雍丘遜邸¶
嚴挺之寜不作相不見李林甫崔隱甫寕不作相不見¶
牛仙客¶
<pb:KR4e0171_WYG_065-15a>¶
漢劉熙作釋名吳韋昭作辨釋名漢劉向作説苑唐劉¶
貺作續説苑¶
祐術開業淳燿天光重黎其上也象星辰授民事立閏¶
月定四時羲和其隆也取象金火革命創制治厯明時¶
應天順人湯武其盛也故以厯象係之革¶
立秋浚井改火冬至鑽燧改火¶
仁義起而道德遷禮法興而淳朴散¶
貴清靜者以席上為腐議束名實者以柱下為誕辭六¶
<pb:KR4e0171_WYG_065-15b>¶
家之㫖既已異矣三語之掾強而同之¶
地將震而樞星直井無景則日隂蝕¶
醫和曰晝選男徳以象榖明宵靜女德以伏蠱慝程伊¶
川云接賢士大夫之時多親宦官宮妾之時少¶
一人善射百夫决拾一箇負矢百羣皆奔¶
朽𤓰化為魚陳麥化為蝶¶
犀有通石有暈珠有光木有癭皆文也¶
髮上生心之餘眉傍生肺之餘須下生腎之餘¶
<pb:KR4e0171_WYG_065-16a>¶
鐸穴由於足響膏灺起於多明¶
漂於衆沬惡利口之覆邦也病於尺喙惡巧言之傷類¶
也¶
化赤漸乎鄰丹為黔資乎邇墨¶
賈誼之過秦以諭漢也陸機之辯亡以警晉也¶
孔子修魯史不肯增闕文漢儒校群經未嘗去本字宋¶
人尚書則考訂武成毛詩則盡去序説吾未敢以為然¶
也¶
<pb:KR4e0171_WYG_065-16b>¶
鍾期死而伯牙之絃絶&KR1725;人亡而匠石之斤輟作之難¶
知之難也¶
烽主晝燧主夜¶
河北得水為河塞外得水為海少而多之也滇雲稱山¶
曰長坡貴竹名雨曰清露多而少之也¶
寡婦哭城城為之崩亡士歎市市為之罷積精曰誠積¶
誠為精也¶
有竒福者必有竒禍有甚美者必有甚惡¶
<pb:KR4e0171_WYG_065-17a>¶
投醪飲河旨不及吻而士卒戰氣自五也分嚢嚮糒甘¶
不踰嗑而士卒戰氣自十也¶
尸鳩以一心養七子君子以一儀養萬物¶
齊歌曰歐吳歌曰歈楚歌曰些巴歌曰嬥¶
天有八風噫氣也地有八聴孔竅也¶
赤色者鳯青色者鸞黄色者鵷紫色者鸑白色者鵠¶
寜為玉碎毋為瓦全寜為蘭摧蕙折不作蒲芬艾榮寕¶
載於義而死不載於地而生志士烈夫古今一揆乎¶
<pb:KR4e0171_WYG_065-17b>¶
行川之水無不盈之科走盤之珠無可留之影故曰神¶
不可測化不可為¶
明月夜光多逢按劒陽春白雪難為賞音¶
氷壺不可與夏蟲饗秋月不可與俗士賞¶
施之則雨潛之則潤坊之則塞畎之則流君子之道譬¶
其如水乎¶
□夕為夜其夕惕乎臼辰為䢅其日乾乎造書者深于¶
易矣¶
<pb:KR4e0171_WYG_065-18a>¶
驊騮不總轡非造父之肆明月不流光非隋侯之掌故¶
曰賢才出國将昌¶
王省惟嵗卿士惟月師尹惟日喻也天子如堂群臣如¶
陛衆庻如地亦喻也京邑猶身王畿猶臂四方猶指亦¶
喻也文章蹊徑逺矣哉¶
興行墜典整緝棼綱¶
卵胎不傷麟鳳方至魚鼈咸若龜龍乃逰故戮民則士¶
徙養民則賢至¶
<pb:KR4e0171_WYG_065-18b>¶
玉之在璞抵擲則瓦石追琢則圭璋水之發源雍閼則¶
汚泥疏濬則川沼¶
與日同度謂之朔邇一遐三謂之弦衡分天中謂之望¶
光盡體伏謂之晦同明相併異明相消謂之交蝕¶
天左舒而起牽牛地右闢而起畢昴¶
易之象有三地上有水地中生木實象也天在山中風¶
自火出假象也天下有山可以遯矣澤中有火可以革¶
矣意象也¶
<pb:KR4e0171_WYG_065-19a>¶
文王明夷則主可知矣仲尼旅人則時可知矣明夷之¶
卦内三爻周象也外三爻殷象也旅之卦我心不快困¶
於陳蔡之間乎終以譽命得於桑落之下乎(桑落事/見荀子)¶
古人訓詁緩而簡雖數十字而同一訓雖一字而兼數¶
用今之存者爾雅説文而已¶
章句之病黨枯䕶朽守缺保殘有不非服鄭之陋無是¶
正左班之忠故曰依義莫依語師心不師迹難矣哉¶
周宣歌澤雁孟子諷野殍其流民乎韓非陳五蠧商君¶
<pb:KR4e0171_WYG_065-19b>¶
論六蝎其流士乎安流民易䖏流士難¶
龜取生數一三五七九蓍取成數二四六八十¶
主法者君也守法者臣也法於法者民也¶
律吕造夫婦之端宫商合君臣之宜塤篪寄伯仲之睦¶
琴瑟懐志義之恩舞綴以勸勞逸宮軒以等貴賤故曰¶
成於樂¶
秦箏多撮琵琶多拶空侯多擘柳琴多擊¶
玉篇起説文棄楷𨽻易籀學廢¶
<pb:KR4e0171_WYG_065-20a>¶
孟子曰性也有命焉君子不謂性命也有性焉君子不¶
謂命不謂性者所以盡性不謂命者所以立命善用之¶
則互相發而交相養不善用之則互相失而交相䘮¶
魚生流水中則背鱗白生止水中則背鱗黒¶
越王金鑄范少伯晉帝圗盡宗少文遥聞聲而相思也¶
秦皇未見韓非則思與之並世不可得既見非則殺之¶
武帝未見相如則思與並世不可得既見相如則擯之¶
日進前而不御也¶
<pb:KR4e0171_WYG_065-20b>¶
魏女色豔鄭袖鼻之朝吳忠貞無忌殛之故曰女無美¶
惡士無賢不肖¶
朱草之莖如鍼紫芝之栽如豆真玉火三日而見性豫¶
章生七年而辨名知人實難人實難知也故曰禽息之¶
精隂慶鮑叔之䰟黙舉難矣哉漆園嘆當世不可荘語¶
揚雄謂後世必有子雲逺矣哉¶
禮之心悃愊樂之意歡欣悃愊以玉帛效心歡欣以鐘¶
鼓騐意¶
<pb:KR4e0171_WYG_065-21a>¶
不發横難不得縱説不發苦語不得甘對¶
衆勝寡故水勝火也精勝堅故火勝金也剛勝柔故金¶
勝木也專勝散故木勝土也實勝虚故土勝水也禹將¶
受位迅風靡木有其徳無其咎也成王信讒大風㧞木¶
修其徳免其咎也¶
三嵗一閏天道小備五嵗再閏天道大備¶
鏡以鏡影鏡亦有影兩鏡相鏡影似重影故曰與影競¶
走悲夫¶
<pb:KR4e0171_WYG_065-21b>¶
鐸以聲自穴膏以明自鑠虎豹之文来射猿狖之㨗来¶
措直木先伐甘井先竭翠以羽殃身蚌以珠致破¶
以木擊木則拌以水投水則散以氷投氷則沉以塗投¶
塗則陷詩曰載胥及溺¶
將飛者翼伏將奮者足跼将噬者爪縮將文者且朴孫¶
武云始如處女敵人開户後如脱兔敵不及拒范蠡曰¶
見之似好婦奪之似懼虎故曰時至而應心暇者勝又¶
抗兵相加哀者勝矣夫惟鴻門之不爭故垓下莫能與¶
<pb:KR4e0171_WYG_065-22a>¶
之爭¶
理者太虚之實義數者太虚之定分未行之初因理而¶
有數因數而有象既形之後因象而推數因數以推理¶
擊其首則尾至擊其尾則首至擊其中則首尾至非蛇¶
說也陣說也取君下駟與彼上駟取君上駟與彼中駟¶
取君中駟與彼下駟非馬説也兵説也¶
曹伯好田則公孫彊出陳侯好色則儀行父至商辛淫¶
酗則惡來進周厲貪虐則榮夷公起¶
<pb:KR4e0171_WYG_065-22b>¶
成康沒而頌聲寢陳靈興而變風息¶
張子曰造化之妙則糟粕煨燼無非教也猶莊子云瓦¶
礫粃稗無非道也例是而言東坡深於文者也故嬉笑¶
怒罵皆成文章也張旭深於書者也故歌舞戰鬭皆草¶
書也¶
秦有誓而書亡魯有頌而詩絶¶
七十三嵗揚雄擬經六十三嵗平津對䇿¶
文道也詩言也語録出而文與道判矣詩話出而詩與¶
<pb:KR4e0171_WYG_065-23a>¶
言離矣¶
楚騷漢賦晋字唐詩宋詞元曲¶
樂以忘憂君子也以樂慆憂小人也易曰鼓缶而歌詩¶
曰我姑酌彼金罍其忘憂乎太康逸豫漢惠淫樂易曰¶
飲酒濡首詩曰俾晝作夜其慆憂乎¶
蚩尤五兵李斯篆書茍便於世人其舎諸鯀之城也桀¶
之瓦也秦之邉防也隋之漕河也至今賴之故曰善用¶
人者無棄人善用物者無棄物¶
<pb:KR4e0171_WYG_065-23b>¶
蛙消龜息熊經鳥申¶
隂之行不得於春夏月之明常&KR0953;於日光天之伸陽而¶
禁隂如此易之扶陽抑隂順天也¶
孔子失馬於野二人閉而不與子貢妙稱而怒馬圉諧¶
説而喜曉俗以鴻文猶振聾以肹蠁也外典有之曰文¶
殊出定出不得罔明不費纎毫力落霞與孤鶩齊飛秋¶
水共長天一色故七聖迷途而童子知黄帝失珠而象¶
㒺得也¶
<pb:KR4e0171_WYG_065-24a>¶
人家畜犬以防盗而盗魁反能盗犬聖人作易以知盗¶
而盗儒亦能盗聖馬所以引重致逺而戎馬生則亂邦¶
龍所以行雨澤物而坤龍戰則傷陽¶
巨防容蟻而殺人漂邑突洩一煙而焚宫燒積人之情¶
不蹶於山而蹶於垤¶
貿功以長生愛時而敬日非老不休非疾不息¶
虞夏君臣賡歌勅賛不過數語周公而下其説長為孺¶
子也孔子之言渾涵不露至孟子而後發為雄辯為楊¶
<pb:KR4e0171_WYG_065-24b>¶
墨也濂洛諸儒文亦甚簡至朱子而後神搜霆擊為禪¶
學也¶
察見淵魚者不祥智料隱匿者有殃楊徳祖三解讀碑¶
不如隰斯彌之止伐木也况孌童注醪瓶之沸湯賂人¶
量檜寢之尺寸哉¶
世變如輪無暫停也人心如波無少平也成之極即壊¶
之漸治之至即亂之初故曰無平不陂無徃不復視而¶
不見聽而不聞非真不見不聞也見不超色雖見而似¶
<pb:KR4e0171_WYG_065-25a>¶
不見聽不出聲雖聞而似不聞必也見超乎色之外始¶
謂之明聽出於聲之外始謂之聰汩沒於聲色之中者¶
謂之聾瞶超脱聲色之表者謂之聰明¶
信陵君濟窮鳩而義士歸心越勾踐軾怒蛙而勇士爭¶
死隋珠照日羅衣從風(王孫/子)芳草如積珎木連隂○文¶
盃鏤案畫卵雕薪¶
曲阜之多才多藝闕里之多見多聞聖則聖矣學不廢¶
也近日厭窮理之煩貪居敬之約者謂六經為注脚謂¶
<pb:KR4e0171_WYG_065-25b>¶
訓詁為蛆蟲不惟明排程朱盖已隂叛周孔矣¶
魏文侯匿謗書樂羊得成中山之勛魏襄王信史起鄴¶
令得成漳水之功故洶洶之中不可不味也¶
思而重之神將通之精而熟之鬼將告之¶
禱晴而益雨禱雨而益晴則相與匿之以黙雨久而自¶
晴晴久而自雨則相與歸之為功緇黄非能惑人人之¶
自惑也¶
孫承節謂無極而太極一句為黙兵言添此一層令士¶
<pb:KR4e0171_WYG_065-26a>¶
子古今懵然而嘵譁無己也¶
秦延君注堯典二字至十餘萬言而君子譏其繁丁子¶
㐮注周易全書纔二三萬言而君子譏其畧¶
莊周之學出於子夏李斯之學原於荀卿¶
虞舜重瞳項羽亦重瞳晉文駢脅張儀亦駢脅¶
道心如柁人心如船弗鼓弗捩㒺渉大川槃水惟危清¶
水惟微勿撓勿濁乃燭鬚眉¶
于定國身為九卿猶迎師執弟子禮韓信破趙功成禮¶
<pb:KR4e0171_WYG_065-26b>¶
降將而北面事之前漢風俗之厚近於三代矣¶
腐薪不可以撻兵渙泥不可以膠物¶
以沈充為父而有沈勁之子以許敬宗為祖而有許逺¶
之孫犧生犁胎龍寄蛇腹人能起宗非以宗起也¶
餘目不明餘耳不聰故多聞則守之以約多見則守之¶
以卓¶
管子曰道之在天者日也其在人者心也闗壽亭云日¶
在天之上心在人之内¶
<pb:KR4e0171_WYG_065-27a>¶
諷誦遺言不若親承音㫖想望風采不若式瞻儀刑言¶
聞不若見也言之於口不若㑹之於心者其㫖深玩之¶
于書不若體之於身者其理實言知不若行也¶
九侯獻美女於紂而妲己以為惡二世見獻鹿於庭而¶
趙髙以為馬夫好之於惡放於目而鹿之與馬著於形¶
豈有惑哉遂至讒臣孽妾飾偽而作辭也則君王失己¶
心而人物䘮我體矣¶
世有莫盛之福者必有莫痛之咎人所羡於前者必所¶
<pb:KR4e0171_WYG_065-27b>¶
憐於後也¶
依飛燕之寵以驕士借亢龍之勢以陵賢¶
檀宜作輻榆宜作轂¶
晉之清談成俗在上有陶侃卞壼中流之砥柱也在下¶
有范甯虞預衆醉之獨醒也¶
丹丘千年一燒黄河千年一清¶
孟子戒助長荘周懲益生¶
明主聿興不降佐於昊天大人基名不擢才於異代常¶
<pb:KR4e0171_WYG_065-28a>¶
引一世之人理一世之務故殷周不待稷契之臣魏晉¶
無假蕭曹之佐¶
吳任宰嚭伍胥鴟夷楚信靳尚屈平魚腹¶
　　竒對¶
天皇萬八千嵗周家三十六王○心竅九百六十(佛/書)毛¶
孔八萬四千(醫/書)南朝四百八十(杜牧/之詩)北魏一萬三千(通/鑑)¶
(北魏/寺數)長者扶義而西○前塗倒戈以北○赤子弄兵於¶
潢池(龔遂/傳)饑民彎弓於谿谷(唐書崔/𤣥傳)凉風至蟋蟀居壁¶
<pb:KR4e0171_WYG_065-28b>¶
(月/令)白露降蜻蛚上堂(易通/卦驗)活潑潑地喫緊為人○常惺¶
惺法近裡著已○民為邦本本固邦寜○人生在勤勤¶
則不匱(左/傳)衆心齊一江山為城隍(南史周/山圖數)君德不脩舟¶
中皆敵國(吳/起)誣飾蚯蚓冀招神龍(王微與/江湛書)刻畫無鹽唐¶
突西子(世/説)¶
　　佛書四六¶
毒龍懼其威光醉象憚其神力(唐睿宗大/寳積經序)七十二君皆¶
在陶鈞之内八萬千嵗即為俄頃之間○漢日載其通¶
<pb:KR4e0171_WYG_065-29a>¶
暉周星彰其降誕鷲頭峯下演金口之微言雞足山中¶
舒玉毫之瑞色○闢圎明之净域啟方便之禪門○暫¶
乘紫機之暇聊題緗帙之前(睿宗序紫機紫/極中萬機也)龍持貝葉¶
亟傳摩朅之城象負蓮花遂滿真丹之境(徐鍔真丹震/旦也摩朅魚)¶
(荘飾門/柱也)風送妙花結而成蓋月臨净水印以揺金○真¶
空無像非像教無以譯其真實際無言非言緒無以筌¶
其實○大乘小乘逗根機而演教半字滿字逐權實而¶
敷文(佛以獨體之字為半/字合體之字為滿字)¶
<pb:KR4e0171_WYG_065-29b>¶
貝葉靈文北天之訓逾逺貫花微㫖西秦之譯更新(武/則)¶
(天聖/教序)擊大法鼓響振於無間吹大法螺聲通於有頂(有/頂)¶
(見法/華經)馥薝蔔而無異鳴迦陵而不殊(如意/輪)色是幻色必¶
不礙空空是真空必不礙色○白雞路出青髄岩開(徐/孝)¶
(堯天臺/寺碑)祇樹息隂𤣥風尚啟莎羅變葉佛性猶彰○易¶
稱天𤣥盖取幽深之名詩詠彼蒼近在逺望之色○陽¶
門飾毫眉之象夜臺圗紺髮之形(楊衍/之)影由形起響逐¶
聲来弄影勞形不識形為影本揚聲止響不知聲是響¶
<pb:KR4e0171_WYG_065-30a>¶
根(向居/士)前念不生即心後念不滅即佛(法海/禪師)青青翠竹¶
總是法身鬱鬱黄花無非般若(大/珠)¶
毫釐繫念三塗業因瞥爾生情萬劫羈鎻聖明凡號盡¶
是虚聲殊相分形皆為幻色(𢎞/明)嚢無繫蟻之絲厨絶聚¶
蠅之糝○寜可清貧自樂不作濁富多憂○夭桃紅杏¶
一時分付東風翠竹黄花從此永為閒伴(懶/菴)訓格之言¶
不得暫捨可以鏤於骨書於紳染於神薫於識所以楚¶
莊王輕千乗之國而重申叔一言范獻子賤萬畝之田¶
<pb:KR4e0171_WYG_065-30b>¶
而貴舟人片説○煩惱正是菩提凈華生於泥糞(騰之/和尚)¶
煉心方外擯影人間○玉㲲久灰金言未剖(梁武帝/慧可碑)傷¶
智幢之欲折悼戒寳之将沉○殷王牛飲而䘮朝楚臣¶
虎酣而敗徳成都有累月之醉中山困千日之眠(戒/酒)無¶
人非闚户之閴無見非面牆之愚無實非鴈足之書無¶
真非魚目之寳¶
抗志匪石安仁似山○道照機前思超繫表○東隅纔¶
吐西崦已沉譬逝川之駃流苦栖葉之輕露○悲泉若¶
<pb:KR4e0171_WYG_065-31a>¶
水出沒曾不闗人顧兔蹲烏升落長自在彼春蠶縈絲¶
而不悟秋娥拂燄而靡疑¶
蓼蟲習苦桂蠧喜甘大睡劇於據梧長眠甚於枕麯○¶
陽燧含景還譬日輪甘露入盤足稱天酒○鳴鍾浮響¶
光燈吐輝○槩太清而特起接庫樓而上征(言宫殿之/崇曹植詩)¶
(承露槩/上清)¶
心燈夜炳意蕊晨飛○金池動月玉樹含風○辨論青¶
豆之房遣惑赤華之舎○宣銀鼓於寳坊轉金輪于香¶
<pb:KR4e0171_WYG_065-31b>¶
地○楊僕有闗外之傷太史恨周南之滯○作翰湘川¶
樹麾蠡服(彭蠡/也)乘傳衡臯辭簮𣲖渚○辨超炙輠辭跨¶
連環○山毫一其小大彭殤均其壽夭簮楹亂其横竪¶
施厲混其妍媸(衍莊/子語)¶
玉燭登年金商在律炎凉始貿動静惟安(劉虬/書)扇靈崿¶
之流風鏡貞林之絶影○桂薪不斧而丹甑自熟玉臯¶
詎斚而銀甕常盈(祥/瑞)河光似冪樹彩成車(上句榮光冪/河下句先主)¶
(樓桑/事)戴日戴斗靡不来王太平太䝉無思不服(言土宇/之廣)¶
<pb:KR4e0171_WYG_065-32a>¶
地芝候月天花逆風(成奚論人華不逆/風薰天華逆風薰)¶
南通舜梧北平堯栁○箴興琴劍銘自盤盂○智察舞¶
雞爻分封蟻(下句管/輅事)榮辱迅譬石光古今駛過拍毱○¶
色見聲聞俱能證果花飛釧動盡可栖神○塵網千重¶
宻宻常籠意地愛繩萬結條條盡係情由隨他舌似鸚¶
鵡之徒借彼眼如水母之屬(以上𢎞/明集)¶
紅綿套索碧玉穽阬(昔人所謂/空谷傳聲)百尺竿頭須進歩十方¶
世界露全身○面上夹竹桃花肚裏侵天荆棘○雀舌¶
<pb:KR4e0171_WYG_065-32b>¶
初調玉醆分時禪思健龍團搥碎金渠碾䖏睡魔降(茶/榜)¶
舌頭無骨得言句之總持眼裏有筋具遊戯之三昧○¶
露浥瓊英春融雪彩臉欺膩玉髩惹濃雲(戒/色)瓊英膩雪¶
蓮蕊瑩波露濯蕣姿月艶珠彩(戒/色)上蔡之犬堪嗟人生¶
到此華亭之鶴虚唳天命如何¶
　　四六妙句¶
磨丹漬墨有来太乙之青藜正笏垂紳即侍玉皇之香¶
案(翰/林)聖化齊虞夏方咸五以登三論述本詩書将襲六¶
<pb:KR4e0171_WYG_065-33a>¶
而為七(丞/相)學士象八節不過一嵗之少留刺史入三公¶
便在五雲之多處(象八節言一/嵗八遷也)縱横經庫甲乙丙丁四¶
部之書馳驟詞垣天地風雲八方之陣(洪年齊賀翰林/遷兵部侍啓)¶
五鳯樓之巨筆九龍簴之大鍾(學/士)和叔正冬伯趙司至¶
(冬官/工部)送之禮樂不離尺五之天任以三公即近丈三之¶
日(諫/議)聽六日四分之鳳律又見新陽詠五更三㸃之鵷¶
行已迷舊夢(李梅/亭)¶
　　宋人四六¶
<pb:KR4e0171_WYG_065-33b>¶
宋人四六如才非一鶚難居累百之先智異衆狙遂起¶
朝三之怒水利云刻石立作三犀牛重見離堆之利復¶
陂誰云兩黄鵠詎煩鴻隙之謠四六中古文也¶
　　宋士子四六¶
宋處州士子終場者六人三人與選謝主司啓云同矍¶
圃之觀人去者半存者半類孔門之取友益者三損者¶
三¶
　升菴集巻六十五¶
