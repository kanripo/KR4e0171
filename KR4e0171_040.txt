# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.505907
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷四十
<pb:KR4e0171_WYG_040-1a>¶
欽定四庫全書¶
　升菴集巻四十　　　　　　明　楊慎　撰¶
　　六言四句至八句¶
　　　題周昉瓊枝夜醉圖¶
寳枕垂雲選夢玉簫品月偷聲歩揺翻霜夜艾瓊枝扶¶
醉天明¶
魏帝臺隨風動滕王棟與雲飛入門遥望碧落仙界髙¶
連紫㣲¶
<pb:KR4e0171_WYG_040-1b>¶
金縫緗裙一搦玉鈎羅襪雙彎瓊&KR0254;粉英朝翠錦緻松¶
脂夜丹¶
永巷襞情捲玉長門絲淚銷金合歡蘸暈緑淺楊柳麯¶
塵黄深(襞情捲玉見劉子鮑/照詩絲淚銷金骨)¶
百子池頭麗人三花樹下長春襟解㣲聞香澤帷褰想¶
見横陳¶
星䵠盈盈笑靨雲衣嫋嫋輕褣醉粧淡紫沙冪胡旋墜¶
金次工(次工胡/女帽名)¶
<pb:KR4e0171_WYG_040-2a>¶
海上麻姑送酒雲間玉女投壺應唉南朝老庾水葓冷¶
面江圖(江圖庾杲之所畫李/賀詩江圖面水葓)¶
　　　秋夕¶
月暗螢頭㸃草露凉蚊喙開花病懐不寐逹旦歸夢何¶
由到家¶
　　　題西湖十景鄒和峯家藏戴文進畫巨浸秋波¶
𤣥圃樓臺近水醉鄉日月宜秋萬里鳬舟鷁棹千重貝¶
闕龍湫¶
<pb:KR4e0171_WYG_040-2b>¶
　　　寄張愈光六言(四首/)¶
屈子無梅花句杜陵欠海棠詩華屋不成三瓦寳劍惟¶
聞一吹¶
　　　其二¶
斛律光勅勒詠劉越石扶風歌曲髙從來和寡妙處正¶
不在多¶
　　　其三¶
赤壁磯頭孤鶴碧雲天外㝠鴻酣酒無妨草聖禁詩且¶
<pb:KR4e0171_WYG_040-3a>¶
作花翁¶
　　　其四¶
詩須有為而作文至無心乃傳蘓武河梁四首劉伶酒¶
頌一篇¶
　　　江山平逺樓避暑六言¶
地静一塵不起樓髙四望皆通渇煑雙泓茗月飽聽萬¶
壑松風¶
　　　永寧早發寄郭雲屏¶
<pb:KR4e0171_WYG_040-3b>¶
後嶺雲開雪霽前途車堅馬强自是人憐衰朽敢云天¶
佑忠良¶
　　　周儀晩晴六言¶
&KR1476;溪無心泛雪衡山有意開雲天借黄綿襖子怜吾七¶
十從軍¶
　　　感懐六言(四首/)¶
玉皇香案仙吏金馬碧鷄老兵我自甘為于役衆怪胡¶
為此行¶
<pb:KR4e0171_WYG_040-4a>¶
　　　又¶
楊子登科之嵗周郎破敵之年屈指于今三倍不成一¶
事華顛¶
　　　又¶
黄昏忽見山店倦客歡情倍増茆柴清于桂醑松明紅¶
似仙燈¶
　　　又¶
征途九十方半記里二千有零夢攪離心夜夜愁添旅¶
<pb:KR4e0171_WYG_040-4b>¶
髩星星¶
　　　雪闗見梅六言¶
自甘蠻方瘴癘誰憐姑射肌膚腸斷何郎東閣魂銷林¶
叟西湖¶
　　　敞唐六言¶
馗道穹隆龜背折坂詰屈羊腸惡溪四十八渡怪松百¶
千萬行¶
　　　霑益六言¶
<pb:KR4e0171_WYG_040-5a>¶
古跡碧難金馬畏途水菁雲闗春迎滇陽勝境雪送貴¶
竹殘山¶
　　　林子瑞相迎至歸化寺丘鴻夫楊元達繼至六¶
　　　　言¶
遥山明如罨畫𤣥冬暖劇青陽喜見滇雲舊侣重到并¶
州故鄉¶
　　　贈老門生八人¶
昔年羣賢沂水今日九老香山百嵗重來㑹面一樽相¶
<pb:KR4e0171_WYG_040-5b>¶
對開顔¶
　　　正月六日温泉晩歸¶
月似銀船勸酒星如玉彈圍棋幾杵林鍾敲後兩行松¶
火歸時(温泉晩舟歸漏已下三鼔新月將沉望之比初/出甚大形如銀船衆以為異予曰非異也古之)¶
　(詩人亦未嘗玩新月至三更耳李文饒云日月終古/常見而光景常新信夫昔人詠月金波自司馬相如)¶
　(始玉塔自東坡始/銀船自予始也)¶
　　　摩尼寒夜¶
毛孔渾成白醉鱗面忽變紅酣𤣥朔何愁滕六青陽巳¶
<pb:KR4e0171_WYG_040-6a>¶
到孫三(孫康也/)¶
　　　讀余懋昭逰青城山詩因寄并韓飛霞¶
白沙一百八渡青城三十六峯樽酒此時相憶烟霞何¶
日重逢¶
　　　冷節¶
花嶼月籠釣碣柳店風揺酒旗四十五春寒節一百六¶
禁烟時¶
　　　感通(四首/)¶
<pb:KR4e0171_WYG_040-6b>¶
飛瀑懸泉百丈禪枝意樹千年橋板遥通絶澗藤蘿上¶
合諸天¶
　　　其二¶
寳地三千色界蒼山十九雲峯樽酒此時相聚煙霞何¶
日重逢¶
　　　其三¶
璈響雲中孔雀鍾鳴霜裏華鯨龍樹七人共坐虎溪一¶
笑相迎¶
<pb:KR4e0171_WYG_040-7a>¶
　　　其四¶
流水髙山唱詠明月清風主賔塵土不驚幽夢乾坤自¶
有閒人¶
　　　秋晩¶
婢喜蠅僵霧帳兒誇蝸篆風楹片雲片雨送暑殘日殘¶
霞閃晴¶
　　　雨中招楊伯清¶
禁酒停歌罷笑聽雨焚香煑茶欲借陶公木屑共散維¶
<pb:KR4e0171_WYG_040-7b>¶
摩天花¶
　　　卜雲林篇(十二首/)¶
　　卜雲林篇為吳郡王元肅雲林山居作也元肅不¶
　　逺滇徼懐我好音乃取逺逰擬招隠綴斯篇¶
卜雲林兮栖真結靈茅兮逺濵逈與太初為隣離世遺¶
物絶塵魚鳥自來親人¶
射干獨立山椒長松落落英摽覆露𤣥雲素朝結璘欝¶
儀相邀景界一何參寥¶
<pb:KR4e0171_WYG_040-8a>¶
長謡凄凄鏘鏘鸞雛鳯伯相將鵾鷄羣晨成行西天老¶
胡文康上雲樂奏侜倡¶
吟篁嘯桐四清間宫變徴希聲井公下博明瓊玉女投¶
壺電生炤景飲醴含情¶
折酲曉踏瑶茸琅玕琦玗交擁柯攅葉抱花捧重露成¶
幃垂隴晞髮忘言息踵¶
處雄虹兮標顛玉樹青葱際天口誦石室苔篇坐飲金¶
膏冷泉炯如龍漢初年¶
<pb:KR4e0171_WYG_040-8b>¶
横看晩靄嵐沉飡食沆瀣淪隂微披蕙帶蘭襟追和逰¶
山九吟聊以陶鑄塵心¶
采秋菊兮露沾黄菁玉豉金鹽充牣丹房藥奩變化七¶
烏九蟾後天獨秀蒼黔¶
織落毛兮為衣谿谷杳窱迂威駿狼薦暖長暉弄徹梅¶
軫蘭徽看舞素雪朔霏¶
解澌圓折璿流回淵比心清眸逰䱁皎鏡中浮遐想惠¶
施莊周千載一朝同逰¶
<pb:KR4e0171_WYG_040-9a>¶
歖物論兮難齊甘滅景兮雲栖鷦鷯何心驒騱升髙或¶
斧之梯誰言亨衢可躋¶
兩無悶兮潜龍嵗寒後凋惟松雲林朝市雍容達人何¶
心摽踪逝將徃兮君從¶
　　　長干三臺(四首/)¶
鴈齒紅橋仙舫鴨頭緑水人家邀郎深夜沽酒約伴明¶
朝浣紗桃葉波横風急梅根渚逺烟斜¶
　　　又¶
<pb:KR4e0171_WYG_040-9b>¶
日出秦樓南畔春深宋玉東家簾細眼波易透窻疎眉¶
語難遮莫問河陽消息不是長安狹邪¶
　　　又¶
絳樹纎腰鬭柳碧玉芳年破𤓰波上襪羅回雪風前唾¶
袖生花自有石城艇子不須油壁香車¶
　　　又¶
二月梢頭荳䓻五更風外楊花殘香尚留翠被餘粉猶¶
沾絳紗樓上曉鍾催起岸邊柔櫓咿啞¶
<pb:KR4e0171_WYG_040-10a>¶
　　　寒朝早起即事¶
籬頭篳栗競發鑪心榾柮通紅煨香蹲鴟已熟流澌凍¶
醴方融小窻一梳新月影在梅花樹東¶
　　　燉煌樂¶
角聲吹徹梅花胡雲遥接秦霞白鴈西風紫塞皂鵰落¶
日黄沙漢使牧羊旌節閼氏上馬琵琶夢裡身回雲闕¶
覺來淚滿天涯¶
　　　禺山傳五嶽山人任少海書札兼致問訊因憶¶
<pb:KR4e0171_WYG_040-10b>¶
五嶽山人相憶八行書札遥通吹簫夜郎月下采藥白¶
帝雲中塵世英雄易老浮生踪跡難同張衡四愁吟斷¶
宋玉九辨悲窮¶
　　　凝光門觀江漲¶
六月舊井无禽七月乗船入市樓臺蜃氣晨浮原隰龍¶
鱗秋洗望洋河伯自矜鬻渡津人争喜東林老衲厭喧¶
喚打暮鍾清耳¶
　　　㑹津門觀江漲望小市人家戱作¶
<pb:KR4e0171_WYG_040-11a>¶
𣺌𣺌波環紫貝蕭蕭風起青蘋花市寕非海市美人疑¶
是鮫人眉嫵春山學翠臉凝秋水為神銀漢雙星漫渡¶
石城兩槳無津¶
　　　即席贈任棠山¶
紅濕城中仙里香霏閣下人家幸遇風流地主渾忘飄¶
泊天涯六彩狂呼瓊畧百杯爛醉金沙何日公尋黄石¶
壁津共泛靈槎¶
　　　七日遊雨湖¶
<pb:KR4e0171_WYG_040-11b>¶
船尾輕隂細雨樓頭飛靄沉暉美景良辰有客賞心樂¶
事無違興比王猷剡曲踪似嚴陵釣磯烟外青帘風舞¶
得魚沽酒方歸¶
　　　古意¶
生長芝蘭小名嫁得廬江仲卿羅帶同心羞結金釵兩¶
股牽情行雨行雲窈窕非烟非霧輕盈愁見逺山凝黛¶
催人咫尺離程¶
　　　贈琴姬¶
<pb:KR4e0171_WYG_040-12a>¶
美酒中山捲波佳人上宫陳娥商聲若出金石楚奏渾¶
非綺羅麗曲幽蘭白雪仙音月渚風柯金徽可以娛耳¶
玉佩無勞當歌¶
　　　寒夜即事¶
墻頭凛冽霜白爐心榾柮春紅寒栗煨香已熟凍醪泛¶
漾初融病起一陽來復吟成長夜方終耿耿青燈背壁¶
影射梅花樹東¶
　　　歸田四咏為憲副卞蘓溪賦(卞名偉/)¶
<pb:KR4e0171_WYG_040-12b>¶
五風十雨樂嵗東臯西崦人家水心魚浮菖葉屋角鳩¶
鳴杏花餉隴青梅煮酒訪隣緑笋烹茶問津寕知沮溺¶
祠田但祝汙邪　　　　　　　　　　右春耕¶
長夏泠風清甽新晴丹鉛緑疇山髙羊羣似蟻水濶牛¶
背如舟半幅生烟冪冪三腔短笛悠悠柴扉歸來早掩¶
斜陽影在簷頭　　　　　　　　　　右夏牧¶
日出烟消露晞百丈清江釣磯船似天邊穏坐魚若空¶
行無依襖靄歌星獨徃婆娑舞月方歸兆熊不夢渭叟¶
<pb:KR4e0171_WYG_040-13a>¶
狎鷗乆忘漢機　　　　　　　　　　右秋漁¶
城闕軟紅塵逺林巒空翠嵐深丁丁鳥驚斧重霏霏雪¶
壓擔沉沙明東郭履跡谷響南華足音歸去自換村酒¶
不須解却貂金　　　　　　　　　　右冬樵¶
　　　從軍行¶
&KR1870;鷂十八從軍貔貅百萬超羣千里獨行無敵一身是¶
膽曽聞六出羞稱竒計五餌盡是虛文此際毛錐何用¶
畢竟刀環勒勛¶
<pb:KR4e0171_WYG_040-13b>¶
　　　送客¶
合樽且醉花間分襟易慘離筵朝下東風紫陌天涯落¶
日青山美人明月相望㳺子浮雲獨還愁見河橋柳色¶
勞歌一曲陽闗¶
　　　盤江渡¶
莊蹻牂柯楚地博望乗槎漢年一壑雲濤洚洞兩岸石¶
磴勾連樹鋒夕聲靈&KR0284;草際朝嵐暮煙倦䇿蕭蕭羸馬¶
愁看站站飛鳶¶
<pb:KR4e0171_WYG_040-14a>¶
　¶
　¶
　¶
　¶
　¶
　¶
　¶
　¶
<pb:KR4e0171_WYG_040-14b>¶
　¶
　¶
　¶
　¶
　¶
　¶
　¶
　升菴集巻四十¶
