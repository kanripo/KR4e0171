# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.218389
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷二十二
<pb:KR4e0171_WYG_022-1a>¶
欽定四庫全書¶
　升菴集巻二十二　　　　　明　楊慎　撰¶
　　五言排律¶
　　　八月二日經筵紀事¶
經帷當日表講殿直天中鵷鷺隨多士貂蟬列上公墀¶
聲分噦噦櫺影辨曈曈湛露晞蘭省卿雲爛桂宫蟻浮¶
仙酒緑鶴翥錫袍紅晉晝延三接堯旻達四聰衣香芬¶
玉藻履跡印璇穹觀易三陽泰陳詩萬國同寵髙梁授¶
<pb:KR4e0171_WYG_022-1b>¶
簡恩邁漢臨雍奎聚占乾象研書識帝鴻羽陵無蝕蠧¶
𤣥閣謝琱蟲瑩徳同金礪温規借玉攻扆瞻休氣近鍾¶
叩徳音隆巻帙叨從事簮裾儼在躬㳙塵何補助海岳¶
自深崇敢詫桓榮力還歌吉甫風¶
　　　與方思道别¶
子有東山行訪予東城曲承風動别颸揆景淹離旭青¶
翰下新波驪駒遵往陸贈言已結紉晤語猶更僕渢渢¶
宣宫商郁郁披華縟煌煌京洛都濟濟英賢躅端居促¶
<pb:KR4e0171_WYG_022-2a>¶
席輕分岐馳念篤芝蘭在久要丹雘失相朂幸駛星駕¶
期共玩春芳緑¶
　　　園池春晚圖¶
方塘含廣漪名園饒雜英花蟲丰茸戱水鳥間闗鳴啁¶
&KR1116;既萬態藿蘼又千名錦純奪艶色笙簧無雅聲聲色¶
知可翫冶逰空復情青雲從東駛白日向西傾還思𤣥¶
洲路逺訪丹丘生¶
　　　首夏郊觀得者字¶
<pb:KR4e0171_WYG_022-2b>¶
端居臨囂塵良辰睠林野聮翩接華裾邂逅命金馬玉¶
堂凌炎歊琪園敞瀟洒丹葩駐餘春清隂澄首夏烟絲¶
困欲扶風絮情猶惹羽翣凉颸浮麈尾𤣥韵瀉山隂茅¶
宇期水曲蘭亭斚青雲興何髙白雪和彌寡列子風馭¶
還襄童日車下回首汗漫㳺愧爾悠然者¶
　　　夏日登毘盧閣¶
赫曦改東陸鮮飈轉南薫炎歊深城府清泠阻江濆隠¶
几倦文竹紬書厭香芸眷言承明侣肅此塵外羣仙梯¶
<pb:KR4e0171_WYG_022-3a>¶
駕虹出梵閣排霞分攀楹低白日對檻俯朱雲圓方鵠¶
舉見參差鸞歌聞意樹鳴天籟禪枝繞烟芬斜景斂平¶
靄飛雨洒髙雯金罍引清酌玉麈生凉氛興謡吐雲藻¶
揺筆揮風斤香留荀令榻書染羊欣帬奇賞真四美同¶
詠慙五君¶
　　　箕山王氏亭子¶
華館敞清虚蘭塘帶碧渠山雲迎下榻海月入前除席¶
對仙人宴門回長者車林喧沽酒鳥水躍聽琹魚六馬¶
<pb:KR4e0171_WYG_022-3b>¶
將軍畫雙鸞内史書天逰脱羈&KR0919;野服謝簮&KR0322;䇿杖歌¶
招隠披襟誦卜居菟裘名勝地真作偓佺廬¶
　　　送江景熈¶
西陸戒嚴雨東溟理仙艫征&KR0008;揺孟渚行闋動吳歈山¶
川成異地岐路感分衢雲中翔乗鴈汀際隠雙鳬林楓¶
夕響振籬蘠霜艶敷蹉跎良逰阻荏苒芳節徂晨風方¶
發發晚露已塗塗行矣曠音息因之重踟蹰¶
　　　安公石館賞並蒂蓮得井字¶
<pb:KR4e0171_WYG_022-4a>¶
何處同心花移根七仙井日彩曜聮華風漪漾雙影金¶
塘宛虹欹翠盎沉霞静已近交䟽窓復接參差荇露飲¶
對璧人凉颸失炎景南逰遲采芳相思嵗將冷¶
　　　送許稚仁得玉字¶
之子藴英猷夙齡在仙録峚苑采㻬琈天閑得驊騄曳¶
裾青𤨏闈焚草明光燭止戈義驟陳諫獵書曽讀虎旅¶
昔屯邅龍鱗幾嬰觸邇載逢休明沍寒回氲熇羽儀遂¶
髙騫離照開四矚坐見皇風移歘受恩波浴厭直下承¶
<pb:KR4e0171_WYG_022-4b>¶
明經略盡郊鄏露網馳文軒金銙耀朱襮豈謂嚶鳴羣¶
翻成驪駒曲回腸繞車輪暌目謬丹緑祖席臨折梅勞¶
歌聽采菉笛響引飛鴻絃音催别鵠分曹理毫素同聲¶
覆杯醁霽宇澄皎霙陽林净黅旭煙霜異節驚山川别¶
岐促良㑹將無疎思君如美玉¶
　　　聖泉篇贈韓石溪¶
龍圖天生水羲畫山出泉睠兹觱沸流肇彼渾沌年盈¶
涸在頃刻消息同坤乾塵刹變朝夕億垓無貿遷帝臺¶
<pb:KR4e0171_WYG_022-5a>¶
盎漿仄神瀵壺嶺顛氷雪姑射質風露綽約仙竇雲騰¶
潏潏泓月涵娟娟蝦鬚穿皎鏡蟹眼瞭淪漣岷觴衍逰¶
聖坳舟喻思𤣥迷蹤鬼方霧藴真羅甸烟詎逢陸羽品¶
那遇桑欽傳名公紆勝引嘉招陶芳筵折簡開薈蔚飛¶
觥延霽天玉珂裊重巘金艾明華田碧瀲灑柔翰翠㣲¶
鏗洞絃臨源稱混混倚谷望谸谸嚴闉鼜鼔動迴谿蕡¶
燭然荒塗欣良㑹興言遂成篇¶
　　　立春詠瓶梅¶
<pb:KR4e0171_WYG_022-5b>¶
新春見早梅先折一枝來不待并刀剪何須羯鼓催年¶
光掌上出春色鬢邊回影浸金瓶水香留玉鏡臺精神¶
憐粉素零落惜瓊瑰情惹陽雲夢歌成郢雪才佳人知¶
愛重摘取泛霜盃¶
　　　建林驛垂栁¶
枝枝金縷細葉葉翠條輕嫋嫋曽經折隂隂已復成流¶
鶯頻喚曲征騎此重行不為芳菲惜多縁嵗月驚烟條¶
縈水曲風絮惹山城閨怨佳人笛邊愁大將營婆娑漢¶
<pb:KR4e0171_WYG_022-6a>¶
南意因見古人情¶
　　　送周子庚(金/)都憲撫邊¶
肅肅戒嚴程蕭蕭班馬鳴龍庭新節制騎省舊才名玉¶
律調秋氣金鐃寢夜聲隴雲笳外結闗月笛中明鸞朔¶
臨秦障鶉觚繞漢城沙汀行見鴈海樹坐聞鶯逰霧懐¶
前賞歸風遡别情佇聽歌凱入一舉塞垣清¶
　　　送童士疇(承緒/)冊封河南¶
西候臨周道南溟望楚雲恩綸三殿出瑞節五潢分瞻¶
<pb:KR4e0171_WYG_022-6b>¶
洛詩先誦逰梁賦早聞神臯添藻思仙苑挹蘭芬池逺¶
鳯皇影江連鴻鴈羣歸程應計日陌上草初薫¶
　　　南館對雪¶
𤣥霜有端木玉葉凌雲栽人間驚未見天上還先開斜¶
飄凉風館平覆露寒臺牆隂明紫界城隅净丹埃象廊¶
光掩暎鸞掖舞徘徊飛霙纔繞霤積霰忽成堆三素綦¶
邊瑩六花衣上來東閣觀梅興南宫視草才熏爐馥朝¶
襆仙醖盈春罍書停柱下筆歌待郢中催¶
<pb:KR4e0171_WYG_022-7a>¶
　　　小春紅梅效徐庾體¶
風池氷未合雲林葉才彫小梅含紫蕚疎英綴青條飄¶
香寒谷迥静影月林遥絳雪明𤣥夜丹霞凝素朝美人¶
惜瓊樹纎手撫金翹剪彩添花蕋横枝當綺寮春杯酌¶
鸚鵡夕幌啟鮫綃鮮粧呈粉艶醉頰湧紅潮百和爐烟¶
歇九枝燈焰消窓通羅浮夢簾隔夀陽嬈笛奏金將落¶
琴心弄未調芳華誰與問秀色自孤標¶
　　　賦得流風迴雪¶
<pb:KR4e0171_WYG_022-7b>¶
春雲籠半晴春雪太多情神飈起𤣥朔仙霙飄紫清軒¶
墀䬃以徧房櫳曖有聲宛轉逗香徑玲瓏穿綺楹稍訝¶
銅池净俄看釦砌平沾梅粉臆動染栁翠稊驚絃歌隨¶
綽約巾舞鬭輕盈借問淩波浦何如不夜城¶
　　　羊皮彩燈屏¶
鴈足懸秦殿鯨膏朗魏宫何似靈羱鞹揚輝𤣥夜中百¶
琲添絢爛七采鬭玲瓏洛洞金光徹(異苑洛洞穴中金/寳交飾明奪三光)¶
(中有神/羊居之)東岳玉華融(易是類謀東岳亡玉羊劉孝綽/詩玉羊東岳上金虎西方出)雪¶
<pb:KR4e0171_WYG_022-8a>¶
毫羞曜日雲母詎障風白石望如近素絲看若空青精¶
千嵗樹丹影五仙虹餘明如不息還持繼燭龍(張禺山/曰凡詠)¶
　(物詩不工則泛太工則弱此詩咏物/極工而體句在古樂府中表表獨歩)¶
　　　春郊得紫字張惟信同賦¶
韶景臨上春年華屬元已晉禊首洛濵鄭風詠溱洧渙¶
川盈蕙蘭芳蹊䕃桃李宛宛流文鶯班班&KR1943;澤雉園翹¶
豐緑荑水葉牽𤣥沚百琲佳麗人千金逰冶子飛盖雜¶
英前行筵芳樹底廣幕耀周緹袨服矜齊紫野隰被華¶
<pb:KR4e0171_WYG_022-8b>¶
丹林籟和宫徴徙倚非送歸躊躇因望美陌上君馬飢¶
閨中妾蠺起晴絲颺鳴鞘香塵翼還軌冲虚情已遺沉¶
痾酒仍止請從張茂先清言洞名理¶
　　　首夏送東城邵園餞彭子充給諌得送字¶
遲遲東晷移習習南薫動暄樹語綿蠻晴嵐收蝃蝀美¶
人獨揺装良儔逺相送城隅敞行筵陌塵静飛鞚漸臺¶
髙白虎梓澤隣金鳯掛衣女蘿谿展席仙霞洞香影散¶
清隂雲液流春瓮鷁首且沿洄驪駒太倥傯竹枝巴渝¶
<pb:KR4e0171_WYG_022-9a>¶
聲桃葉江南弄明發聽晨鐘悠悠隔江夢¶
　　　補范石湖占隂晴諺謡¶
朝霞不出市暮霞走千里日早雨淋腦日晏鴈晒翅天¶
道管難窺農談綽有理星占溼土時(諺云乾星照溼/土明日依舊雨)月¶
驗仰瓦比(諺云月如仰瓦不求自/下月如彎弓少雨多風)喌喌雞上籠(雞上栖/早主雨)¶
趯趯魚秤水(魚跳出水/主水漲)雲起樓梯天(諺云樓梯/天晒破磚)日沒燕¶
脂紫(諺云日沒燕脂/紅無雨也有風)電光分南北隂霽在俄晷(諺云南/閃千年)¶
(北閃/眼前)虹為水樁児(虹主晴亦主雨明而長者主晴/短而暗者俗呼水樁兒主雨)霧是¶
<pb:KR4e0171_WYG_022-9b>¶
山巾子(諺云山頭戴/帽平地渰竈)黒猪渡斜漢(夜視天河中有黒雲/謂之野猪渡天河主)¶
(雨蕭氷崖詩黒猪渡河天/不風蒼龍銜燭不敢紅)金烏抱雙珥(日抱耳/主雨)聒聒卜¶
蛙鳴疆疆占鵲喜戴帽視泡文(雨㸃有泡謂/之戴帽主雨)著裙看瓮¶
底(瓮下有濕痕曰/水缸穿裙主雨)釡星驗雜出燈花結雙橤昕夕恒目¶
擊雨暘如掌指方朔廢射覆洛閎休厯紀先哲有格言¶
林臥觀無始¶
　　　補杜子美哀張九齡詩¶
相國生南紀蔚為曲江彦山接韶音峯秀鍾重華甸風¶
<pb:KR4e0171_WYG_022-10a>¶
雅既葳蕤聲名欝葱倩登庸伊吕科敷奏姚宋羡珠澤¶
隨侯雙玉林郄詵片九重集神仙咫尺生顧盼陸謝擅¶
縁情沈范采餘絢九遷帝獨奇三臺師錫薦補衮綴宗¶
彛用藥必瞑眩防乎貴未然介焉斷幾見狐媚蕩主心¶
狼子紆皇眷金鏡倐垢塵玉弩驚暒晵萋斐偃月堂棄¶
捐秋風扇鼉動漁陽&KR2351;蝱飛太極箭朱鸞奔咸京青騾¶
乗蜀傳棧閣雨淋鈴宛洛颷迴縣蜚鴈愁仰霄昆蹄怯¶
升甗噬臍漫天泣回腸嶺南奠精已箕尾騎䰟猶螭頭¶
<pb:KR4e0171_WYG_022-10b>¶
戀絶綫國步危規瑱忠言賤青史篆峥嶸翠珉藤镺蔓¶
誰珍徐孺碑彫蟲但黄絹¶
　　劉湏溪云九齡大節在奏請斬禄山以絶後患杜¶
　　公八哀詩既不明白末亦不及另祭事殆失詩史¶
　　未免拾其細而遺其大也慎輙為補一篇豈敢以¶
　　厖凉鬭華衮鈆刃齒步光哉亦續湏溪之餘藴發¶
　　曲江之幽光觀者勿哂之¶
　升菴集巻二十二¶
