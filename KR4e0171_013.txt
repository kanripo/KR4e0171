# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.046497
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷十三
<pb:KR4e0171_WYG_013-1a>¶
欽定四庫全書¶
　升菴集巻十三　　　　　　明　楊慎　撰¶
　　古樂府¶
　　　海估行(二首/)¶
海估帆乘錦浪飛綃宫夜取萬珠璣翻身驚起蛟龍睡¶
血汚清泠竟不歸¶
偃月堂空罷舞塵靖安坊冷怨佳人芙蓉蓮子隨他去¶
不及當年石季倫¶
<pb:KR4e0171_WYG_013-1b>¶
　　　吳楚行¶
神女巫山上西施越網中朝雲迷楚國夕露滿吳宫舞¶
榭青楓樹歌臺緑蕙叢伍員魂已斷宋玉賦休工¶
　　　涉江采芙蓉¶
沉沉秋江水灼灼芙蓉花葉葉凌清霜枝枝明朝霞娟¶
娟東隣子采采惜芳華昔時贈同心今日悲天涯欲寄¶
苦無因向風長歎嗟¶
　　　代古日出行¶
<pb:KR4e0171_WYG_013-2a>¶
晨登石巒望浮雲何相羊飄風自東來若木廻其光景¶
曜薄萬里下界猶蒼凉曾崖自鬰鬰芳茝含春霜草蟲¶
一何微感物鳴其傍天池有黄鵠一舉知圜方¶
　　　靈菊篇效陸平原¶
靈菊植幽崖擢頴凌寒颷春露不染色秋霜不改條三¶
泉潄𤣥根九陽晞素苖衡星散光晶香氣何飄飄東林¶
生玉樹西畹生蘭翹懿此葳㽔茂感彼芸黄凋采為仙¶
人食千載通一朝金童酌霞醴神女彈雲璈顧視西王¶
<pb:KR4e0171_WYG_013-2b>¶
母翠髮如陵苕(方云真選體/)¶
　　　雙燕曲¶
有鳥名飛燕雄雌自相將飲君玉池水巢君文杏梁美¶
人當軒坐恐涴羅衣裳請君駈除之君憐不忍傷雛生¶
八九子嬌愛比鳳凰鳴聲何啾啾聞我庭東廂習飛還¶
不逺墮墜雙扉旁主人戒廬兒毛羽無摧戕不啄五株¶
桃不啑五畆粱秋風從西起翩翩向南翔昔為黄口兒¶
今為烏衣郎辭巢謝主人華屋恩難忘願主壽千歳歳¶
<pb:KR4e0171_WYG_013-3a>¶
歳巢君堂(方云有風有體/)¶
　　　扶南曲(五首/)¶
春人辭曲房羅綺雜花香遠思河邊草柔情陌上桑歸¶
來庭下路羞見紫鴛鴦¶
愁窺緑綺琴絃澁不成音鏡裏春春貎窻前夜夜心臨¶
卬人去遠離夢繞花隂¶
清歌發皓齒良夜足歡娯誓好同心結迎祥百子圖千¶
金當一刻城上莫啼烏¶
<pb:KR4e0171_WYG_013-3b>¶
逰賞上春時踟蹰望所思花嬌初學臉栁淺未成眉問¶
訊溝頭水微波可致辭¶
淇上輕盈侣巫陽縹緲仙晩歸因鬭草春困為秋千羅¶
帳含雙笑燈昏尚未眠¶
　　　烏栖曲(四首/)¶
金蓮作杵瓊瑰砧蛟龍艶錦鴛鴦衾并刀未剪燕霜落¶
何日征衣到沙漠¶
晝漏迢迢春灔灔草如柔罽花如焰白日紅窻恨轉多¶
<pb:KR4e0171_WYG_013-4a>¶
箇儂無計奈春何¶
汝南鳴鷄烏臼鳥强顔饒舌催天曉殘粧相送淚闌干¶
月帳雲屏生曉寒¶
月華二八星三五丁丁漏水&KR1379;&KR1379;鼓相思相憶阻河橋¶
可憐人度可憐宵(方云真得齊梁風致而不流/)¶
　　　宛轉歌¶
明河拂愰月栖簷驚烏號林螢入簾美人遥夜歌宛轉¶
羅衣不襞宫黄淺愁聽更漏轉分明紞紞樓頭五鼓聲¶
<pb:KR4e0171_WYG_013-4b>¶
　　　梁白紵舞歌(二首/)¶
仙人六著帝臺棋高張洞越吹參差二八逓代三啇移¶
含嬌吝彩閟容儀流雲不度華星遲鑪火九微鐙九枝¶
騰觚飛爵朱顔怡傳空引漏客忘疲滿堂不語心相知¶
　　　又¶
英英白紵雪色光機杼出自寒女房裁作舞衣雙袖長¶
吳娃魏粲自相將宛轉顧步雙鴛鴦儼若星月舒其芒¶
髮如結旌體如翔秋葯被風蘭裊香囘身再拜捧瑶觴¶
<pb:KR4e0171_WYG_013-5a>¶
千秋萬歳侍君王(方云雖使沈約復生亦當心服/)¶
　　　桂湖曲送胡孝思¶
君來桂湖上湖水生清風清風如君懐灑然秋期同君¶
去桂湖上湖水映明月明月如懐君悵然何時輟湖風¶
向客清湖月照人明别離俱有憶風月重含情含情重¶
含情攀留桂之樹珍重一枝才㽞連千里句明年桂花¶
開君在雨花臺隴禽傳語去江鯉寄書來(方云流麗/)¶
　　　大堤曲¶
<pb:KR4e0171_WYG_013-5b>¶
大堤二三月垂楊千萬把上枝堪藏鴉下根堪繫馬藏¶
鴉繫馬晩樓邊沉水香焚清酒傳紅霞宛宛歌聲外漢¶
水團團明鏡前夜飲朝眠歡不足秋去春來芳草緑只¶
知郎槖盡黄金不道妾顔銷白玉江有方洲㟁有沙牙¶
檣絲䌫各天涯釵横花困驚殘夢不信行人不憶家¶
　　　冬晴(三首/)¶
冬晴連月嵗欲闌北屋修影廻南巒行人喜舞農人歡¶
負耒杖䇿各自返過涉不愁溪水寒¶
<pb:KR4e0171_WYG_013-6a>¶
　　　又¶
岸梅春動江不波玉顔粲粲回銕柯橘洲霜晩繁香多¶
吁嗟二物堪贈遠如此萬里闗山何¶
　　　又¶
岷山白日多光輝清江澂霧雪霰稀魚龍不蟄鴻雁飛¶
塞上將軍未解甲城南思婦夜縫衣¶
　　　阻風曲鑵子磯作(三首/)¶
峭石驚磯横浦口朔風半夜蛟龍吼一枕波濤萬里心¶
<pb:KR4e0171_WYG_013-6b>¶
江水客愁誰淺深¶
行人夜唱江南曲巴歈楚些遥相續聲聲怨暝復愁更¶
訴盡離情天未明¶
啼猿峡口江流遠回鴈峯前沙磧晩水驛梅花開未開¶
緘情千里寄陽臺¶
　　　幡幡中林葉别内兄黄峻卿¶
幡幡中林葉迢迢語離别(玉溪云宛/轉有風致)離别不可親相思¶
隔南津南津首北路莽莽入烟霧夙昔欣芝蘭痾體成¶
<pb:KR4e0171_WYG_013-7a>¶
歡顔只戀携手好豈知行路難前有一樽酒絃歌清商¶
曲行子唱驪駒主人彈别鵠别鵠影悠悠寄音下西州¶
一言展契濶再言申綢繆(玉溪云情到興/到古意古體)¶
　　　垂栁篇¶
　　　楚雄苴力橋有垂柳一株婉約可愛徃來過之¶
　　　賦此志感¶
靈和殿前艶陽時忘憂館裏光風吹千門萬户旌旗色¶
九陌三條雨露姿蒼凉苑日籠燕甸縹渺宫雲覆京縣¶
<pb:KR4e0171_WYG_013-7b>¶
芳樹重重歸院迷飄花㸃㸃臨池見臨池歸院總仙曹¶
應制分題競彩毫詔乘西第將軍馬詩奪東方學士袍¶
金明緑暗留烟霧舊燕新鶯換朝暮只知眉黛為君顰¶
肯信腰肢有人妬從此沉淪萬里身可憐憔悴四經春¶
支離散木甘時棄攀折荒亭委路塵揺落秋空上林逺¶
婆娑生意華年晩腸斷關山明月樓一聲横笛清霜坂¶
　　　江干行答禺山¶
吳娃江干采芙蓉陳王洛浦賦逰龍忽驚繡帶香風起¶
<pb:KR4e0171_WYG_013-8a>¶
漸覺羅裳珠露濃不縁織女星邊見定是嫦娥月下逢¶
逢君薦枕對襄王别君解珮悲交甫青雲窈窕曼聲歌¶
緑水廻環垂手舞鸞歌鳳舞無雙人燕歳鶯年二八春¶
百末蘭生延夕漏九華采燈爛晴晝金屏花裏活秦宫¶
寳帳香中隱韓壽廻黄轉紫返復間得新捐舊須臾後¶
舊人顔色昔曾新新人恩愛行當舊舊人紅袖泣前魚¶
新人翠羽綴燕裾阿嬌怨賦金難買蘇蕙廻文錦不如¶
濁水清塵坐長歎空留可憐誰相於¶
<pb:KR4e0171_WYG_013-8b>¶
　　　華燭引¶
　　　華亭席上酒闌樂闋禺山張子愈光誦梁人燭¶
　　　賦碧玉舞罷羅裳單之句歎其警絶而惜其非¶
　　　賦體也抽毫襞紙属予增損其辭以為華燭引¶
六螭税駕眠虞淵三爵行栖珠樹烟雲母疏窻花作地¶
茱萸繡帳錦為天銅芝抱蔕復纒柯金藕相縈共吐荷¶
虹貫彩翬迎雨歇蜜催香焰送風過桂華漏促頻銷麝¶
蘭燼天寒不畏蛾徐吾東璧機絲少郢相南方書誤多¶
<pb:KR4e0171_WYG_013-9a>¶
菖蒲傳酒座欲闌碧玉舞罷羅裳單留雲影射荆王枕¶
泫露光揺漢帝盤攬帶盈盈君不見脱纓脉脉兩相看¶
　　　又别擬製一篇¶
紫霞西沒白日隂蘭膏明燭洞房深蛾飛迥向蓮臺度¶
螢爝平臨桂炷沉鶴露雁霜驚早寒寸心斗酒奉君歡¶
火齊蟠烟全的皪銅荷垂燼半闌干座中碧玉好名倡¶
清矑曼睩爛齊光燭花剪作雙胡蝶蠟淚融成兩鳳凰¶
便面障眉掃蛾緑搔頭墜髩渲鴉黄綺結交窻窻拂曙¶
<pb:KR4e0171_WYG_013-9b>¶
金鉔銷香香滿絮星翻漢回奈若何顧影徘徊送君去¶
　　　六朝初唐之作絶響久矣徃年吾友何仲黙嘗¶
　　　云三百篇首雎鳩六義首乎風唐初四子音節¶
　　　徃徃可歌而病子美缺風人之義葢名言也故¶
　　　作明月流螢諸篇擬之然微有累句未能醇肖¶
　　　也升菴太史公增損梁簡文華燭引一篇又别¶
　　　擬作一篇此二篇者幽情發乎藻繪天機盪扵¶
　　　靈聦宛焉永明大同之聲調不雜垂拱景雲以¶
<pb:KR4e0171_WYG_013-10a>¶
　　　後之語言外史小子含緩讀七八過飄飄然有¶
　　　凌雲之思灑然獨醒不覺骨戛青玉身坐紫府¶
　　　也噫吾與古人交久矣吾與仙人逰久矣安得¶
　　　起仲黙九原而共賞之耶張含䟦¶
　¶
　¶
　¶
　¶
<pb:KR4e0171_WYG_013-10b>¶
　¶
　¶
　¶
　¶
　¶
　¶
　¶
　升菴集巻十三¶
