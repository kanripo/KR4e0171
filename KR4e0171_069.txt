# -*- mode: mandoku-view; -*-
#+TITLE: 升菴集
#+DATE: 2015-08-25 00:23:49.129448
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷六十九
<pb:KR4e0171_WYG_069-1a>¶
欽定四庫全書¶
　升菴集巻六十九　　　　　明　楊愼　撰¶
　　服妖¶
晉傅咸奏議云妹喜冠男子之冠桀亡天下何晏服婦¶
人之服亦亡其身内外不殊王制失序此服妖也又按¶
史謝尚好著刺文袴周𢎞正少日錦髻紅裩盖東晉南¶
朝之人痾不特服妖而已(王儉作解散髻/斜揷簪亦服妖)¶
　　輕容¶
<pb:KR4e0171_WYG_069-1b>¶
齊東野語云紗之至輕者曰輕容唐類苑云輕容無花¶
薄紗也盖今俗云銀條紗之類王建宫詞嫌羅不著愛¶
輕容李賀詩蜀烟飛重錦峽雨濺輕容元微之有寄白¶
樂天白輕容詩是也又方言襜褕曰童容而字或作褣¶
　　羃䍦考¶
古者女子出門必擁蔽其面後世宫人騎馬多著冪䍦¶
全身障之猶是古意又首有圍帽謂之席帽垂絲網之¶
施以珠翠至煬帝淫侈欲見女子之容詔去席帽戴皂¶
<pb:KR4e0171_WYG_069-2a>¶
羅巾幗而以席帽油御雨云唐永徽中皆用帷帽施裙¶
到頸漸爲淺露開元初宮人馬上著大㡌靚粧露面古¶
制蕩盡矣今山西蒲州婦人出以錦帕覆面至老猶然¶
雲南大理婦女戴次工大帽亦古意之遺焉¶
　　履考¶
古篆舄字象鵲形以爲履飭也履象取諸鵲鵲知太歲¶
欲人行履知方也周禮有鞮鞻氏舞四夷之樂故以革¶
爲履取其舞蹈之便至漢世捴章伶人服之唐世名蠻¶
<pb:KR4e0171_WYG_069-2b>¶
靴故伎人從良詩有便脫蠻靴入鳳幃之句崔豹云古¶
履絇繶皆畫五色秦始皇令宫人靸金泥飛頭鞋徐陵¶
詩所謂歩歩生香薄履也漢有伏虎頭鞋加以錦飾曰¶
繡鴛鴦履東晉以草木織成有鳳頭履聚雲履五朶履¶
宋有重臺履梁有分梢履立鳳履五色雲霞履隋煬帝¶
令宫人靸瑞鳩頭履謂之仙飛履又伏琛齊記曰青州¶
有一種桃花盛開時採之煉以松脂逓相纒織成鞋履¶
寄徃都下人皆不辨爲何物嵇含南方草木狀云晉太¶
<pb:KR4e0171_WYG_069-3a>¶
康中扶南國進抱香履以抱香木爲之木輕而堅韌風¶
至則随飄而動¶
　　巾幗¶
詩有頍者弁士冠禮注滕薛名蔮爲頍今未笄冠者著¶
巻幘頍象之所生也輿服志夫人有紺繪幗古畫婦女¶
有頭施紺冪者即此制也諸葛孔明以巾幗遺司馬懿¶
巾幗女子未笄之冠燕京名雲髻蜀中名曇籠盖笑其¶
堅壁不出如閨女之匿藏也幗音與憒同古對切今音¶
<pb:KR4e0171_WYG_069-3b>¶
與國同非也¶
　　綢繆&KR1490;褵¶
古者婦人長帶結者名曰綢繆垂者名曰&KR1490;褵結而可¶
解曰紐結而不可解曰締¶
　　纈衣¶
說文纈結也繫彩繒爲文也杜牧之詩花塢團宫纈元¶
微之詩内蕋繁於纈李長吉詩醉纈抛紅網韓退之詩¶
碎纈紅滿杏王建詩纈衣簾裡動香塵魚𤣥機海棠溪¶
<pb:KR4e0171_WYG_069-4a>¶
詩云春教風景駐仙霞水面魚身捴帶花人世不思靈¶
卉異競將紅纈染輕紗薛濤詩夾纈籠裙繡地衣東坡¶
詩醉面何因散纈文前元時染工有夾纈之名别有檀¶
纈蜀纈漿水纈三套纈緑絲班纈諸名問之今時機坊¶
亦不知也¶
　　繡镼¶
後漢書光武紀諸子繡镼注云繡镼半臂也又云字書¶
無镼字當作䘿(慎/)按酉陽雜爼盜俠類有單練髻之說¶
<pb:KR4e0171_WYG_069-4b>¶
練髻與繡镼同一類也镼疑半臂羽衣故字從髟漢書¶
作镼酉陽雜爼作&KR1806;寫有繁省也古有此字字書偶遺¶
之爾何必强改爲䘿字又薛女都臨陣著絳衲兩當衫¶
亦半臂也¶
　　紫檦¶
南史義陽王昶傳六軍戒嚴應須紫檦𢎞明集𤣥光辨¶
惑論張魯絳帶盧循紫檦南宋晉安王子勛傳子勛初¶
檄欲攻子業聞其巳隕即解甲下檦讀者多不知紫檦¶
<pb:KR4e0171_WYG_069-5a>¶
爲何物按晉書輿服志云袴褶之制未詳所起冠黒帽¶
綴紫檦檦以繒為之長四尺廣一寸腰有絡帶以代鞶¶
中官紫檦外官絳檦盖戰裙之絡繫也今畫門神將軍¶
有之俗曰飄帶¶
　　宮衣尚窄¶
自漢魏六朝至唐宮中衣皆尚窄非唯便於趨承亦以¶
示儉爲天下先也觀馮緄墓石闕刻美人可見呉曹不¶
興畫美人衣僅束身畫家曹衣出水呉帶當風唐人垂¶
<pb:KR4e0171_WYG_069-5b>¶
帶多飄揚而衣仍古制韓偓詩長長漢殿眉窄窄楚宮¶
衣李賀詩秃衫小袖調鸚鵡李賀詩越羅小袖新香蒨¶
可證也嘉靖中四方婦人與男子無異直垂至膝下去¶
地僅五寸袖濶至四尺餘時有謔詩云碧羅舞袖雙垂¶
地籠郤纒頭無處尋亦近服妖也¶
　　金泥簇蝶裙¶
韋京兆悼妓詩惆悵金泥簇蝶裙春来猶得伴行雲¶
　　麝香鏤金羅¶
<pb:KR4e0171_WYG_069-6a>¶
宋徽宗宮人多以麝香色鏤金羅爲衣裙元裕之詩¶
北去穹廬千萬里畫羅休鏤麝香金¶
　　氀毼¶
氀毼本異域服名上音兠下音逹今人謂性劣者爲氀¶
毼¶
　　文綦¶
文綦綵緤緰韈羅縢(士林詠美人足飾/緤足衣也縢足纒)¶
　　鬧装¶
<pb:KR4e0171_WYG_069-6b>¶
京師有鬧装帶其名始於唐白樂天詩貴主冠浮動親¶
王帶鬧装薛田詩九包綰就佳人髻三鬧装成子弟韉¶
詞曲有角帶鬧黄鞓今作傲黄鞓非也¶
　　粉袍¶
唐人士子入試皆著白衣故有白袍子何太紛紛之語¶
宋時亦然冉居常詩粉袍切勿笑冬烘且踏燒殘䑕尾¶
蹤¶
　　饔飧¶
<pb:KR4e0171_WYG_069-7a>¶
周禮注小禮曰飧大禮曰饔又曰飧客始至之禮饔將¶
幣之禮今之通訓曰朝饔夕飧飧如今驛舎下馬飯饔¶
如今下馬宴客至必夕夕食未盛故曰夕飧享宴必以¶
早爲敬而享宴必盛故曰朝饔然飧字從夕食今作飱¶
訛矣¶
　　天門冬酒¶
外臺祕要天門冬釀酒初&KR0836;微酸久停則香諸酒不及¶
蔡侍郎衡仲嘗試釀之果成美醖¶
<pb:KR4e0171_WYG_069-7b>¶
　　畢羅¶
朱文公刈麥詩霞觴幸自誇真一垂鉢何須問畢羅集¶
韵饆羅修食也按小說唐宰相有櫻笋厨食之精者有¶
櫻桃饆饠今北人呼爲波波南人訛爲磨磨¶
　　金虀玉膾¶
呉人製鱸魚鮓鰿子腊風味甚美所稱金虀玉膾也鱸¶
魚肉甚白雜以香葇花葉紫緑相間以回回豆子一息¶
泥香杏膩坌之實珍品也鰿子魚腊亦然回回豆子細¶
<pb:KR4e0171_WYG_069-8a>¶
如榛子肉味甚美一息泥如地椒回回香料也香杏腻¶
一名八丹杏仁元人飲膳正要多用此料○鰿子魚今¶
京師名鮆鰶魚¶
　　&KR2193;&KR1979;¶
干寳周禮注曰祭用&KR2193;&KR1979;晉呼爲環餅又曰寒具今曰¶
饊子¶
　　粔籹蜜餌餦餭¶
楚辭粔籹蜜餌有餦餭王逸注餦餭餳也以蜜和米麵¶
<pb:KR4e0171_WYG_069-8b>¶
熬煎作粔籹擣黍作餌又有美餳衆味甘具也朱子注¶
云以米麵煎熬作之寒具也可山林供曰楚辭此句自¶
是三品粔籹乃蜜麵之乾者十月間爐餅也蜜餌乃蜜¶
麫少潤者七夕蜜食也餦餭乃寒食寒具也¶
　　寒具¶
晉桓𤣥喜陳書畫客有不濯手而執書帙者偶涴之後¶
遂不設寒具齊民要術并食經皆云環餅世疑饊子也¶
劉禹錫寒具詩纎手搓來玉數尋碧油煎出嫩黄深夜¶
<pb:KR4e0171_WYG_069-9a>¶
來春睡無輕重壓匾佳人纒臂金盖以寒具爲饊子也¶
宋人小說以寒具爲寒食之具即閩人所謂煎餔以糯¶
粉和麵油煎沃以糖食之不濯手則能汚物具可留月¶
餘宜禁烟用也林和靖山中寒食詩云方塘波緑杜蘅¶
青布榖提壺巳足聽有客初嘗寒具罷據梧慵復散幽¶
經則寒具又非饊子並存之以俟博古者¶
　　豐餽¶
書集謝人謁食曰昨損豐餽又曰芳飪見何曽傳¶
<pb:KR4e0171_WYG_069-9b>¶
　　碧琳腴¶
碧琳腴酒名見曾吉甫詩可對江瑶柱江瑶柱蠣黄也¶
　　牢丸¶
藝文類聚束晳餅賦有牢丸之目盖食具名也東坡詩¶
以牢九具對真一酒誠工矣然不知爲何物後見酉陽¶
雜爼引伊尹書有籠上牢丸湯中牢丸九字詩人貪竒¶
趂韵而不知其誤雖東坡亦不能免也(牢丸今/湯餅也)¶
　　飲食之侈¶
<pb:KR4e0171_WYG_069-10a>¶
内典言飲食之侈曰炰鳳烹龍雕蚶鏤蛤¶
　　鬬釘¶
食經五色小餅作花卉禽獸珍寳形按抑成之盒中累¶
積名曰鬬釘今人猶云釘果盒釘春盛是也俗書作鬭¶
□非也¶
　　緑紋螺紅粱醖¶
煬帝在揚州遊鷄臺恍惚與陳後主遇以緑紋螺酌紅¶
粱醖共飲請張麗華舞玉樹後庭花一曲(此白日/見鬼也)¶
<pb:KR4e0171_WYG_069-10b>¶
　　化益𤣥醴¶
延篤與李文德書曰吾食赤烏之䴸麥飲化益之𤣥醴¶
折張騫大宛之蒜㰱晉國郇瑕之鹽○化益即伯益淮¶
南子曰伯益作井¶
　　蘆酒¶
杜詩黄羊飯不羶蘆酒以蘆爲筒吸而飲之今之咂酒¶
也又名鈎藤酒(見溪蠻/叢笑)¶
　　傘子鹽¶
<pb:KR4e0171_WYG_069-11a>¶
朐䏰縣鹽井有鹽方寸中央隆起如張傘名曰傘子鹽¶
(朐䏰今之夔州/府萬流驛地名)¶
　　凶年減膳¶
凶年則人君減膳白虎通曰一榖不升徹鶉鴳二榖不¶
升徹鳬雁三榖不升徹雉兎¶
　　茶名¶
紫笋(顧/渚)黄芽(霍/山)神泉(東/川)碧澗(峽/山)緑昌明(劔/南)明月房茱茰¶
寮(峽/州)¶
<pb:KR4e0171_WYG_069-11b>¶
　　茶有九難¶
陸羽茶經言茶有九難隂采夜焙非造也嚼味嗅香非¶
别也膏薪庖炭非火也飛湍壅潦非水也外熟内生非¶
炙也碧粉縹塵非末也操艱攪遽非煑也夏興冬廢非¶
飲也膩鼎腥甌非噐也¶
　　茶訣¶
陸龜䝉自云嗜茶作品茶一書繼茶經茶訣之後自注¶
云茶經陸季庇撰茶訣釋皎然撰庇即陸羽也羽字鴻¶
<pb:KR4e0171_WYG_069-12a>¶
漸季庇或其别字也茶訣今不傳予又見事類賦注多¶
引茶譜今不見其書¶
　　茶録¶
凡茶有二類曰片曰散片茶蒸造實捲摸中串之唯建¶
劔則既蒸而研編竹爲格置焙室中最爲精潔他處不¶
能造其名有龍鳳石乳的乳白乳頭金蠟面頭骨次骨¶
末骨鹿骨山挺十二等以充嵗貢及邦國之用洎本路¶
食茶餘州片茶有進寳雙勝寳山兩府出興國軍仙芝¶
<pb:KR4e0171_WYG_069-12b>¶
嫩蕋福合禄合運合慶合指合出饒池州泥片出䖍州¶
緑英金片出袁州玉津出臨江軍靈川福州先春早春¶
華英來泉勝金出歙州獨行靈草緑芽片金金茗出潭¶
州大柘枕出江陵開勝開捲小捲主黄翎毛出岳州雙¶
上緑芽大小方出岳辰澧州東首淺山簿側出光州總¶
二十六名其兩浙及宣江晁州止以上中下或第一至¶
第五爲號散茶有太湖龍溪次號末號出淮南岳麓草¶
子楊樹雨前雨後出荆湖清口出歸州茗子出江南總¶
<pb:KR4e0171_WYG_069-13a>¶
十一名又小峴山在六安州出茶名小峴春即六安茶¶
也¶
　　白乳頭金蠟面¶
北苑焙茶之精者名白乳頭金蠟面¶
　　女麴¶
女麴小麴也繭糖窠絲糖也石蜜糖霜也自然&KR2996;禹餘¶
糧也俱見齊民要術¶
　　琬液瓊蘓¶
<pb:KR4e0171_WYG_069-13b>¶
琬液瓊蘓皆古酒名見醉鄉日月¶
　　飯曰一頓¶
俗語飯曰一頓其語亦古有之賈充傳云不頓駕而自¶
留矣隋煬帝紀云每之一所輒數道置頓元微之連昌¶
宫詞驅令供頓不敢藏文字解詁續食曰頓¶
　　蜜唧¶
嶺南獠人好食蜜唧取䑕胎未瞬通身赤蠕者淹之以¶
蜜飣之筵上盤内躡躡而行挾取嚙之唧唧有聲號曰¶
<pb:KR4e0171_WYG_069-14a>¶
蜜唧東坡嶺南詩朝盤見蜜唧夜枕聞鵂鶹¶
　　青精飯¶
杜詩豈無青精飯使我顔色好青精一名南天燭又曰¶
墨飯草以其可染黒飯也道家謂之青精飯故僊經云¶
服草木之正氣與神通食青燭之精命不復隕謂此也¶
　　竹笋江魚¶
杜子美送人迎養詩青青竹笋迎船出白白江魚入饌¶
來用孟宗姜詩事韋蘓州送人省覲詩亦云沃野收紅¶
<pb:KR4e0171_WYG_069-14b>¶
稻長江釣白魚又云洞庭摘朱果松江獻白鱗然杜不¶
如韋多矣青青字自好白白近俗有似兒童白白一羣¶
鵞被人趕下河之謡也豈大家語哉¶
　¶
　¶
　¶
　¶
　升菴集巻六十九¶
