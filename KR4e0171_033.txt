# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.409240
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷三十三
<pb:KR4e0171_WYG_033-1a>¶
欽定四庫全書¶
　升菴集巻三十三　　　　　明　楊慎　撰¶
　　五言絶句(六句附/)¶
　　　虛湖曲四首為劉少鄰賦¶
滇湖湛空碧光景涵太虛主人湖上家結舫水中居¶
湖亹通九淵湖鏡涵萬象隂火宵有無波塵時下上¶
留連非魚鳥溯洄豈蒹葭明月浴灝露青雲汲流霞¶
摇筆泳漣漪蟠胷生沆瀣因之滄浪吟湖亭記余邁¶
<pb:KR4e0171_WYG_033-1b>¶
　　　出郊¶
髙田如樓梯平田如棋局白鷺忽飛來㸃破秧針緑¶
　　　招董西羽¶
朝向城中來夕向城中去獨夜一㣲吟攀留桂之樹¶
　　　寄承氷壺¶
紫翠隠丹房仙人在上方欲徃疑無路白雲封㸃蒼¶
　　　搗衣杵(山東女子趙小錢年十五為賊所掠罵/賊不從以𢷬衣杵擊賊遇害事聞詔旌)¶
　　　　　　(其/門)¶
<pb:KR4e0171_WYG_033-2a>¶
戕賊金鈷鉧擊賊搗衣杵今見趙小錢昔聞楊愍女¶
　　　普賢寺¶
香閣影波心叢雲萬木深月明清梵夜遥應海潮音¶
　　　進耳寺¶
蠻村藏古刹窣堵粉如雲寺圮殘僧少鳴螺寂不聞¶
　　　悟空菴¶
一龕如燕凹中有貂璫塚石麟臥青蕪烟交春茸茸¶
　　　太平寺¶
<pb:KR4e0171_WYG_033-2b>¶
忍草迷香徑空餘屋數間香鑪烟不起苔蝕鷓鴣班¶
　　　松隠菴¶
松菴饒古松露鬛交雲尾蘿徑少人行日暮嘯山鬼¶
　　　金馬寺¶
東林金馬寺南亭金馬闗徃來皆馬客試問誰者閒¶
　　　白龍寺¶
詩人張禺山喜用白龍字何事獨無詩留題白龍寺¶
　　　羅漢寺¶
<pb:KR4e0171_WYG_033-3a>¶
覺路花非染靈山草亦香虚空即此境何處覓空王¶
　　　太華寺¶
古地新蘭若標峯冠彩霞碧波臨萬頃指㸃見星槎¶
　　　妙湛寺¶
廢刹臨官渡香臺夜景澄僧言龍火焰却是打漁燈¶
　　　積翠巖¶
翠巖隠𤣥龕苔徑無鳥跡不見煑茶烟那知有禪客¶
　　　恩波池別劉潤之¶
<pb:KR4e0171_WYG_033-3b>¶
酌酒臨池水囬船拂芰荷匆匆馬上去留興與烟波¶
　　　毛東鎮過髙嶢同宿作人名詩¶
釣石崇遥岸樵林放逺山東園公肯過桃李照衰顔漣¶
漪包明月今夕兹無還¶
　　　月儀帖¶
鸞驚開二妙蠆尾見征西花蠧贉銷鼊香蟫䟦認鷖不¶
逢華盖叟誰與重□□(梁元帝古跡啓鸞驚之竒聞之/於索靖鷹跱之巧又顯之于蔡)¶
　(邕山谷詩惜無征西蠆尾手爲寫黄門急就章征西/指索靖也華盖山人宋仲温模為拓本也月儀帖秘)¶
<pb:KR4e0171_WYG_033-4a>¶
　(閣續刻尾有鷖字東坡詩/我今久擱筆不寫紙尾鷖)¶
　　　玉臺體(四首/)¶
流盼轉相憐含羞不肯前緑珠吹笛夜碧玉破𤓰年滅¶
燭難藏影洞房明月懸¶
調絲曲房下援鏡綺窓西粧罷金星出歌殘璧月低留¶
歡夜未足恨殺汝南雞¶
戚里盛豪華聮翩赴狹斜寳䦨圍鬭鴨金瓦擲鳴蛙歸¶
騎春城晩風吹滿路花¶
<pb:KR4e0171_WYG_033-4b>¶
菱歌歇晩凉桂楫隠回塘珠佩雙臯冷羅裙十里香錦¶
書隨綺翼持報邵陵王¶
　　　七星闗漁者¶
石澗無通水漁舟反上山得魚隨馬賣抱獺趂鴉還問¶
爾江湖興茫茫若夢間¶
　　　枕上¶
君莫笑萍梗來徃上滇雲我本聖之徒七十而從軍沱¶
若竟何益濁酒且酣欣¶
<pb:KR4e0171_WYG_033-5a>¶
　　　卧佛¶
金仙疲津梁雲卧恣天行菩薩歎退位未盡區中情二¶
諦憑誰解松風與水聲¶
　　　紺甲麗人¶
銀甲卸彈箏花從玉指生逡巡捲羅袖掩抑捧金觥莫¶
摘相思子瓊枝最有情¶
　　　秋晴逰海源寺¶
林壑散烟霏鐘鼓喧清曉日氣抱巒隂虹橋上雲杪離¶
<pb:KR4e0171_WYG_033-5b>¶
鴻海島來疑是三青鳥¶
　　　楚江曲¶
巫山花已紅楚水波新緑兩兩浣沙人照影鬭粧束笑¶
問竹枝詞何如采蓮曲¶
　　　雨霽龍門泛舟泝流囬作¶
江干新雨晴江纜新流上船頭轉雲峯船尾疊花浪中¶
洲蹇誰留𣺌𣺌臨風望¶
　　　太史蕭宗樂半閒園八詠(蕭名與成/)¶
<pb:KR4e0171_WYG_033-6a>¶
詔許歸蓬蓽性本愛丘山臨水知魚樂披林共鳥閒勞¶
勞車盖影𣺌𣺌隔重闗(右静觀堂/)¶
髙人厭世氛亭子枕孤雲宇定天光發風清地籟聞此¶
君相對處幽意許平分(中虛亭/)¶
瑶草岩姿麗金沙海色新射干翹鳯羽薜荔長龍鱗謝¶
氏芝蘭砌還聮玉樹春(交翠庭/)¶
早嵗辭芸閣歸來卧蕙櫋已寤邯鄲夢猶註逍遥篇郊¶
扉未可閉洪崖時拍肩(忙中閒處/)¶
<pb:KR4e0171_WYG_033-6b>¶
后皇嘉樹底香影覆秋盤樵子逢王質幽人對謝安興¶
來歌楚頌䇿杖暮盤桓(橘樂山/)¶
太乙遥分種紅雲仙島香爽氣金莖上恩波銀漢傍田¶
田新咏好留刻戱魚堂(蓮池/)¶
三脊羞封禪靈瓊續楚辭緑樽藉芳草彩筆賦山茨千¶
載青霞意應同孔稚圭(茅閣/)¶
宮錦換漁蓑浮家倚芰荷月邀三太白水漾百東坡擊¶
汰歸恒晩鮫人識棹歌(浮軒/)¶
<pb:KR4e0171_WYG_033-7a>¶
　　　自滇歸髙嶢㽞别胡在軒(名廷禄/)¶
乗風歸吾廬臨水飲君酒顛倒白接䍦攀折青楊柳相¶
望片帆程相憶能來否¶
　　　避暑林亭¶
几席近漣漪枕簟依林樾琴聲歇流水扇影却明月凉¶
襟何逍遥炎歊坐超忽¶
　¶
　¶
<pb:KR4e0171_WYG_033-7b>¶
　¶
　¶
　¶
　¶
　¶
　¶
　¶
　升菴集巻三十三¶
