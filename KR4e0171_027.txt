# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.297054
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷二十七
<pb:KR4e0171_WYG_027-1a>¶
欽定四庫全書¶
　升菴集巻二十七　　　　　明　楊慎　撰¶
　　七言律詩¶
　　　寄毛用成給事(名玉/)¶
别後追酧送别詩石頭城裏是相思屢聞髙議歸青𤨏¶
曾頌新聲滿玉墀坐隠曾留王質斧好竒能寄李邕碑¶
崇霞臺上頻南望冀北花開鴈去遲¶
　　　臘八日¶
<pb:KR4e0171_WYG_027-1b>¶
御溝廽合咽氷泉宫樹霏㣲變冷烟丒應商春才八日¶
戌從漢臘已千年彩毫想繼銀甖句玉燭仍稽寳典篇¶
隔户車聲流水過却疑豳皷奏村田(張云健而不痩壮/而不怒有老杜有)¶
　(初/唐)¶
　　　玉堂對菊閣試¶
碧梧消息委銀床黄菊芳菲對玉堂禁苑栽培元得地¶
仙家草木不知霜甘泉宫裡龍銜燭太液池邊鵠借裳¶
東閣吟成花掖暮南端歸去彩毫香¶
<pb:KR4e0171_WYG_027-2a>¶
　　　銅罐驛¶
金剛灘頭寒雨歇銅罐驛前朝望通天轉山形回合異¶
春添江色淺深同巴農麥隴層雲上楚客楓林返照中¶
水底鯉魚長尺半寄書好到錦亭東¶
　　　萬縣元日¶
官燭光中飲頌花村鷄聲裏換年華寥寥人語水鄉市¶
紞紞鼔音山縣衙江上春風先入棹客邊元日倍思家¶
去程回望各千里翠壁青林寒雨斜¶
<pb:KR4e0171_WYG_027-2b>¶
　　　丙子慶成宴¶
兩世弟兄同此宴國恩家慶總非常春風疊鼔朝天去¶
曉日鳴珂滿路光周雅令儀歌愷悌漢臣諷諌托文章¶
虚沾需飲過三爵髙仰星文詠七襄¶
　　　望華山¶
白帝真源紫界封金天削出翠芙蓉髙擎零露仙人掌¶
俯瞰明星玉女峯陽壑春留千嵗草隂岩雪䕃四時松¶
頻年來徃塵埃裏敢向山靈問逸蹤¶
<pb:KR4e0171_WYG_027-3a>¶
　　　春齋有懐寺中同館諸君¶
瀛洲烟霧玉堤隂華盖星辰接翰林風動氷澌環御水¶
月明暗雪帶仙岑上陽樹色知春近長樂鍾聲覺夜深¶
為問賛公房裏客曇花貝葉對誰吟(張愈先云詞格兩/髙歩驟自然覧之)¶
　(快/心)¶
　　　送童士琦瑞州府判賦得蜀江(蜀江瑞州水名/偶與蜀同)¶
瑞州城下蜀江流風物依然似故丘秖道靈源十里合¶
不知仙跡幾年留分符逺汎星槎去負弩真如晝錦逰¶
<pb:KR4e0171_WYG_027-3b>¶
别後懐人更懐土煩君時一到滄洲¶
　　　題畫竹¶
江南誰解寫琅玕後有仲昭前孟端自從文藻流傳乆¶
轉覺丹青賞鑒難生綃一幅瀟湘出髙堂六月氷霜寒¶
玉林深處人如玉欲徃從之無羽翰¶
　　　春郊即事¶
將軍獵射下南山陵麥青青雉子斑自有良工誇左獲¶
不勞詞客賦重環千夫赤羽風前疾百步垂楊醉後攀¶
<pb:KR4e0171_WYG_027-4a>¶
薄莫古堤微雨歇拳騧仍踏落花還¶
　　　贈王美中(名瑋/)¶
青驄御史下丹霄獬豸新裁瑞錦𫀆階下天風吹玉樹¶
海邊春酒薦氷桃西山日近恩光永南極星連執法髙¶
應問蜀城囬楫地長江秋水静雲濤¶
　　　次張惟信留别韻(名潮/)¶
朱絃之瑟清商音為君一奏懐鄉吟雲烟西阻峩眉望¶
日夜東流江水心騷客芳馨蘭九畹仙人掖垣梧十尋¶
<pb:KR4e0171_WYG_027-4b>¶
酒䦨曲終車轍逺秋色不如離思深¶
　　　送杜汝弼之官景陵時有水患¶
景陵南去楚江深雲夢西連夏澤隂息壤萬家經嵗潦¶
洪波千頃寄秋霖青楓曉失啼猿樹斑竹昬移宿鳥林¶
粒食更須愁衆口薄曹何以答羣心¶
　　　温民懐宫諭許於浣别墅相招恐失佳約作此¶
　　　　戯簡¶
春來無伴訪烟霞忽憶仙人在浣花棋局幾時隨澗竹¶
<pb:KR4e0171_WYG_027-5a>¶
釣船何處倚江沙興憐隠浪金壺仄醉想臨風玉樹斜¶
舊日草堂君地主還須折簡到山家¶
　　　雨中劉潤之僉憲見訪(名成徳/)¶
鳴雨虚堂六月秋髙軒空谷逺相求佳期每憶同星聚¶
良㑹須為秉燭逰風磴雲端回白日水花烟葉亂滄洲¶
莫辭信宿陪孤賞更與江天散獨愁¶
　　　見梅花¶
一辭青𤨏滄江臥山城三見梅花破正愛家家臨水開¶
<pb:KR4e0171_WYG_027-5b>¶
還愁樹樹和烟墮清樽欲醉不成歡雪調空歌誰與和¶
小院廽廊日又斜髙樓短笛風前過¶
　　　碧筒杯次余懋昭韵¶
月户星楹敞夜燈荷筒桑落共淹仍傾來細瀉珠盤顆¶
摘去愁空翠盖層消渇凉生金掌露迎風寒瑩玉壺氷¶
三更促席歸何晩百罰深盃謝不能¶
　　　送唐守之使朝鮮(名臯/)¶
玉馬朝周封壤舊青雲干呂瑞圖來鳯皇樓上星辰動¶
<pb:KR4e0171_WYG_027-6a>¶
鴨緑江邊霧雨開王㑹千年輝簡竹皇恩萬里賁蒿萊¶
張騫謾作尋源使陸賈虚當絶國才¶
　　　送彭幸菴尚書致仕(二首/)　(名澤/)¶
司馬英名起弁髦元龍湖海信人豪洪源紫塞黄河逺¶
爽氣金天華嶽髙裴度歸來惟縱酒廉頗老去自遺櫜¶
林居紫焰光騰夜含景蒼精有賜刀¶
　　　又(公家食時書座右云出必如孔明處必如淵/明)¶
憶昔西征歌采薇雪山萬里駐驂騑總戎全蜀風雲陣¶
<pb:KR4e0171_WYG_027-6b>¶
紀績成周日月旂諸葛蔓菁遺壁壘陶潜松菊舊柴扉¶
前賢出處真相似雅志如公兩不違¶
　　　懐歸¶
星橋南望沉犀渚雪嶺西連抱珥河闗塞渺茫䰟夢隔¶
山川迢逓别離多汀洲春雨搴芳杜茅屋秋風帶女蘿¶
心事未從詹尹卜生涯聊聼僰童歌¶
　　　憶沐九華兄弟¶
難忘易識是君家為愛君家好棣華𤣥圃春逰花繫馬¶
<pb:KR4e0171_WYG_027-7a>¶
白門宵醉柳藏鴉停雲逺樹交嵐翠落月空梁印海沙¶
闗塞各天勞敏夢萍逢何處定騫槎¶
　　　讀江門驛景川侯曹公開河碑(曹名震/)¶
將軍玉劍虜塵清餘力猶能水土平象馬邊隅通貢道¶
蛟龍窟宅奠夷庚史家底事遺經略郡乘何曽紀姓名¶
頼有琳瑯播金薤可無蘋藻薦芳馨¶
　　　百福寺夜宿¶
千仭峯頭佛日晴雲端忽見兩僧迎篝燈宴坐曇華結¶
<pb:KR4e0171_WYG_027-7b>¶
汲水煎茶雪浪生翠竹黄花同入偈蛟龍丘蚓雜題名¶
石房夜冷難成寐惱殺荒鷄不肯鳴¶
　　　留别劉珥江(名大昌/)¶
東波南浦送輕航怊悵芳春發故鄉泛宅浮家沙鳥外¶
銷䰟廻首石犀傍垂垂楊柳人千里漠漠蒹葭水一方¶
更喜欲來相慰藉挐音何日到江陽¶
　　　弔孟拾遺¶
駱谷鸞輿再播移横流滄海廣明時刑餘周召田中令¶
<pb:KR4e0171_WYG_027-8a>¶
地下逄干孟拾遺赤水探珠迷象罔青霄蝕月任蟇頥¶
懐沙沉石何曽問帳殿毬宫總不知¶
　　　中巖留别余方池草池兄弟¶
又别中巖二十春禪枝忍草㡬昏晨三生水月淹留地¶
萬里江山感慨身楚澤羇纍吟北渚謝家兄弟餞南津¶
酣杯且喜朱顔在覽鏡休驚白髮新¶
　　　過南溪懐二劉參之承之兄弟¶
京國交逰四十春劉家兄弟最情親風流雲散三生夢¶
<pb:KR4e0171_WYG_027-8b>¶
水逝山藏一聚塵沙步維舟催解䌫隣村聞笛倍沾巾¶
可憐烟草江干樹愁見當年送别津¶
　　　寄李芝山初岡二李國相¶
𤣥韵仙飈舞柜松新詩清水出芙蓉丹梯不唾青城地¶
彩筆曾干紫閣峯濯錦江波舟汎汎散花樓閣樹重重¶
舊逰回首金沙寺幾度衣冠起暮鐘(舞又作灑宋玉風字/舞于松柏之下舞)¶
　(似切淮南子猶條風之時灑則灑字亦/可用不知孰為勝  柜松見山海經)¶
　　　孟秋北岩招提即事¶
<pb:KR4e0171_WYG_027-9a>¶
秋江芙蓉開且鮮紅粧碧水鬬明蠲可憐丈室散花地¶
便是三管空侯天慈雲演梵香羃阜凉雨催詩珠跳舩¶
醉鄉不見二豪至蘇門竟成孤嘯還¶
　　　甲寅新正六日送簡西嶨登舟¶
金蘭意氣昔論文燕坐朝霜竟夕曛千里驅馳來僰道¶
十年羇旅共滇雲交逰落落晨星散蹤跡悠悠水國分¶
江北江南從此隔何時何地再逢君¶
　　　贈趙大洲太史(貞吉/)¶
<pb:KR4e0171_WYG_027-9b>¶
起鳯才華錦水頭鳴鑾仙步上瀛洲文傳荘叔棲雲集¶
賦奏金卿花萼樓何國白環曽入貢至今青海未全收¶
廟堂終用平戎䇿未許栖遲老一丘¶
　　　懐劉東阜謝狷齊(百福寺壁見二公詩/)¶
謝劉生死論交地巴蜀山川迢逓程萬古雲霄森意氣¶
五兵詞賦莽縱横虞江精舎浮雲隔汴水孤墳宿草生¶
濯錦浣花逰眺地悲泉斜日下層城¶
　　　三月二十八日與諸弟出野觀社笋輿穿窄徑¶
<pb:KR4e0171_WYG_027-10a>¶
　　　　日中乃得平路小憩大梵寺¶
滴堦零雨坐深更天為逰人放曉晴松盖擎雲村徑暗¶
秧針刺水野田明菁葱俏蒨憐春晚詰屈崎嶇覺路生¶
正惱懶蟬勾午睡蒲牢喜聼逺鐘鳴¶
　　　四月十一日喜雨柬妹丈劉珥江周五津(五津/能詩)¶
　　　　(善/畫)¶
舟膠水淺似拗堂忽爾宵殘雨送凉原色未須歌滌滌¶
灘聲最喜聴浪浪望中笑電生矯矢夢裡雷車借阿香¶
<pb:KR4e0171_WYG_027-10b>¶
便注仙瓢傾馬背盡回焦土作金穰¶
　　　又¶
南浦新聲喜雨篇不須艶曲唱嬋姢惠連池草偕靈運¶
杜甫簷花對鄭䖍已見清風生羽扇更聞流水入琴絃¶
宻雲龍茗勞珍貺好試東城解玉泉¶
　　　姚鳳岡荔枝¶
栢府薫風荔子丹雕盤持贈下臺端絳紗嚢裡冰肌滑¶
火齊枝頭水玉寒羅帕分珍慙逐客驛塵飛鞚憶長安¶
<pb:KR4e0171_WYG_027-11a>¶
瓊瑶欲報才應盡獨立蒼茫倚曲闌¶
　　　緑竹亭為李前渠賦(二首/)¶
髙人愛竹真成癖萬竹亭前竹萬竿風伯倚聲添颯爽¶
月娥分影暎檀欒掃天緑粉晴猶溼拂地清霜暑亦寒¶
莫遣兒童摧錦籜成巢結實待栖鸞¶
　　　其二¶
綠竹亭前竹萬枝興來刻竹醉題詩裁成龍笛青瑶管¶
斫就魚竿綠玉池嘯詠宵分閒鼓吹平安日報偃旌旗¶
<pb:KR4e0171_WYG_027-11b>¶
風流何羡揚州鶴紫脫蒼筤别有竒¶
　　　次姚鳯岡(名梧/)玉蟾寺韵約曾少岷(名璵/)章后¶
　　　齊(名懋/)同逰¶
玉蟾寺在翠㣲間薝蔔林中萬竹斑人境由來非物外¶
吾鄉元不是他山何須老衲雙飛錫願共詩人一扣闗¶
颯颯金風乘興去團團寳月伴君還¶
　¶
　升菴集巻二十七¶
