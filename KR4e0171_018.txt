# -*- mode: mandoku-view; -*-
#+TITLE: 升菴集
#+DATE: 2015-08-25 00:23:48.150595
#+PROPERTY: ID KR4e0171
#+PROPERTY: BASEEDITION WYG    
#+PROPERTY: JUAN 卷十八
<pb:KR4e0171_WYG_018-1a>¶
欽定四庫全書¶
　升菴集巻十八　　　　　　明　楊慎　撰¶
　　五言律詩¶
　　　採藥¶
危蹬捫蘿上名山採藥逰木條刋落鴈籬蕋剪牽牛簡¶
子紅仍艶長卿翠欲流三花聊永夕一葉莫驚秋¶
　　　暑夕¶
工跳昭侯蚤翾飛露女蚊青蒲眠不穏白羽揮徒勤南¶
<pb:KR4e0171_WYG_018-1b>¶
浦生凉月西郊聚宻雲星橋歸思逼力疾坐宵分¶
　　　松韶闗弔孫松山中丞¶
京兆推孫寳郇瑕得智罃才教烽火静已見謗書盈夢¶
斷瓊瑰水魂歸貫索城故山聞笛處松壑動悲聲¶
　　　閏春廿日夢在金沙寺與劉珥江及三際禪侣¶
　　　清話覺後因記之并寄珥江¶
錦水白蘋渚金沙青豆房名僧偕梵志才子共劉郎覺¶
路花非染靈山草亦香碧雲牽别夢忽寤在江陽¶
<pb:KR4e0171_WYG_018-2a>¶
　　　桐花(甲戌年作追録於此/)¶
曲水惠風輕桐華正吐英枝條引晨露(世説清露晨/流新桐初引)門¶
巷近清明剪剪寒應盡霏霏雪不驚啄花么鳯小又見¶
緑隂成¶
　　　苦熱¶
溽暑蒸潤土火雲燒逺空閉戸類螺蚌解衣真倮蟲枕¶
石無凉氣揮扇亦炎風引脰望西顥金伏何時終¶
　　　贈髙白坪方伯¶
<pb:KR4e0171_WYG_018-2b>¶
税駕辭薇省披林構草堂虛舟分雪浪泰宇發天光芹¶
藻金籯外芝蘭玉砌傍丹丘何必問此是白雲鄉¶
　　　江陽秋熱八月作¶
四序重開夏(俗言天下三/伏瀘州六伏)三炎未解威心遲氷雪節體¶
想芰荷衣靈籟無清吹嵐光滅翠㣲閬風與𤣥圃羽翼¶
詎能飛¶
　　　六月八日第四雛生用韻答二韓表弟(適甫述/甫)¶
茅舍亦懸弧欣看第四雛自憐牛䑛犢誰謂蚌生珠娛¶
<pb:KR4e0171_WYG_018-3a>¶
老堪提抱成人任魯愚多情二表弟良夜待傾壺¶
　　　少宇宋公夕飲行臺¶
凉雨净紛埃華筵向晩開疎星臨紫宙新月照烏臺麗¶
句髙難和𤣥言聴未回詎詶傾盖意無奈别旌催¶
　　　詠繩橋(追録/)¶
度索尋橦國升猱飲狖形俯窺愁净緑仰睇失空青雨¶
過苔絙濕風來箐霧腥天將限夷夏何用罪坤靈¶
　　　元宵宿北岩開公房¶
<pb:KR4e0171_WYG_018-3b>¶
春醉依蓮社宵談衍葛藤雲僧標指月天女步然燈桑¶
下經三宿蒲團了一乘何須分垢淨持此問南能¶
　　　王母瑶池圖夀李右川母張太安人(乾州永夀/人)¶
仙鄉名永夀仙李即蟠桃彩服晨趨數瑶池夕晏髙遐¶
齡還再閲恩詔見重褒笙鶴三天下雲中聴響璈¶
　　　哭徐用先¶
子卿還絶漠賈誼返長沙共喜天才定俄驚日已斜頽¶
峯縈九折逝水繞三巴掛劍應無地飛蓬慘淚笳¶
<pb:KR4e0171_WYG_018-4a>¶
　　　西施詠(張禺山云絶似太白/)¶
美人出南國名字號西施鸞舞隔烟霧魚驚沉網絲輕¶
盈羞燕尾窈窕妬蛾眉一入吳宫去姑蘇麋鹿時¶
　　　戊戌除夕贈縈經徐尹¶
今夕知何夕明朝是嵗朝雪封嵐氣净雲護嶺天遥楊¶
栁驚横吹梅花起麗譙故人新酒熟儲興欵春宵¶
　　　辛丑新正¶
貴竹逢新嵗寂寥空館時泉聲為滴漏原燒作晨曦野¶
<pb:KR4e0171_WYG_018-4b>¶
戍擊柝早山衙開印遲春盤羅鬼菜凍體欲流澌¶
　　　來報豚兒生志喜一首¶
魚札報堂琅犀兵走阿幢弧懸金雀幔花燦玉蟲釭老¶
蚌寧嘲晩明珠訝許雙歸來梨棗熟笑傲倚陶窻¶
　　　寄中麓李伯華¶
中麓何山隠青丘太岳東藏書侔宛委問道即崆峒鸞¶
鶴烟雲駕烏蟾日月籠相求天路迥惟許谷神通¶
　　　秋風引¶
<pb:KR4e0171_WYG_018-5a>¶
霜凜衘蘆急秋深懸炭輕觱篥吹籬響熠燿傃堦明盧¶
女流黄色班姬𢷬素聲誰教明月引翻作苦寒行¶
　　　星回之夕夢一美丈夫自稱宋玉謂余曰公獨¶
　　　　無詩贈我乎夢中作一首四句覺後續之¶
文藻三閭並幽懐九辯知雲為巫峽賦雪作郢中詞茅¶
屋還遺址蘭臺異昔時鴻裁誰獵艶空自拾江籬¶
　　　夏雨¶
㣲凉生細雨半夜似新秋玉軫琴絲緩金爐香氣浮簷¶
<pb:KR4e0171_WYG_018-5b>¶
花濺碎滴地鏡俯清流東閣多閒暇西池好倡酬¶
　　　夜次寧郭¶
風急毳裘輕闗河向晩程星從鴉背出月傍馬頭生雪¶
店懸燈影寒譙送角聲鄉園知日逺夜夜夢瑶京¶
　　　下連山¶
一辭青鎻直長望碧山阿鄉樹雲中出京塵馬上多釣¶
航依水竹精舍入烟蘿春色催歸興風光待嘯歌¶
　　　春夜望月¶
<pb:KR4e0171_WYG_018-6a>¶
今夜南樓月中天北望賖星河分宇縣鐘漏隔京華露¶
砌光含竹春江影泛花留連竭樽蟻潦倒待城鴉¶
　　　梓潼道中¶
小市孤烟起平岡落日斜素林驚夕鳥錦石戴寒花悵¶
别闗河晩憑髙眺望賖上亭今夜月流影夢還家¶
　　　早發解州¶
旅宿先鴉起歸心與鴈争氷霜殘臘路花栁上春城隠¶
士嘲西笑騷人感北征勞生應物理奔走愧虛名¶
<pb:KR4e0171_WYG_018-6b>¶
　　　夕泊江陵¶
西陵白雪晴南浦緑波生海燕先春至沙禽恒夜驚竹¶
房燈下市花舫月中筝且醉桑郎酒休傷萍客情¶
　　　乙酉元日新添館中喜晴¶
白日臨元嵗𤣥雲放曉晴城窺氷壑逈樓射雪峯明客¶
鯉何時到賔鴻昨夜驚離心似芳草處處逐春生¶
　　　西使後期柬尹舜弼¶
緑蟻離觴困青驪首路淹江臯遲白日嶽麓近朱炎别¶
<pb:KR4e0171_WYG_018-7a>¶
夢春猶隔勞歌夜未厭刀頭詎可問飛鏡轉纎纎¶
　　　琉璃河¶
碧水琉璃净朱橋牛斗新風花回曲㟁春樹隠平津清¶
夢繞江汜佳逰限洛濵肯停飛盖影未洗化衣塵¶
　　　孟津(二首/)¶
檣櫓横移岸樓臺背枕河飛甍臨積水懸霤下洪波蛟¶
避荆飛刺龍驚女激歌自憐非估客風浪飽經過¶
　　　又¶
<pb:KR4e0171_WYG_018-7b>¶
河曲風烟古天涯旅望深津樓環日溆碣石帶雲岑竹¶
箭春添溜蒲帆暝逗隂岷源千萬里何處是江潯¶
　　　青橋¶
閣道盤雲棧郵亭枕水涯猿猱臨客路雞犬隔仙家風¶
起青丘樹春迷玉洞花(玉溪云/真唐句)旅懐今日豁停幰問褒¶
斜¶
　　　錦城夕¶
錦波澄霽色丹樓生晚輝江光二流暝橋影七星稀猶¶
<pb:KR4e0171_WYG_018-8a>¶
明叔度火未息文君機南陌驂騑度東城鐘漏㣲(玉溪/云初)¶
　(唐氣/格)¶
　　　九日遂寧縣郭西登高¶
烟霞萬里開鴻鴈幾行來(玉溪云登/髙自見)江近飛烏國山髙¶
戯馬臺霜華沾旅服霞影落仙杯坐惜佳辰晚斜舂未¶
擬回(玉溪云蜀/有此景)¶
　　　逰靈泉寺此地有席司諫讀書處感懐興悼一¶
　　　首¶
<pb:KR4e0171_WYG_018-8b>¶
司諫幽栖地空門嵗月深泉臺埋玉樹靈境閟仙音逝¶
水興三歎逰山廢九吟風徽何寂寞松栢自蕭森¶
　　　咸陽¶
帝里繁華歇神臯嵗月多(玉溪云二句/用事精到)秦城依北斗渭¶
水象天河頽堞無遺土驚川有逝波丘陵沉霸氣松栢¶
起悲歌(玉溪云千/古感激)¶
　　　硤石道¶
石壕環陜驛澠水帶崤闗東望封泥谷南連積甲山秦¶
<pb:KR4e0171_WYG_018-9a>¶
輪無隻返趙璧有雙還陳迹虛無裏荒臺蔓艸間(禺山/州事)¶
　(似王/楊)¶
　　　層臺驛¶
陡坡千百磴破店兩三家濕竈薪無焰磽田飯有沙痩¶
兵宵泣血猛虎晝磨牙行路難如此羇愁一倍加¶
　　　箐口闗¶
箐口闗何險山頭路更賖凌兢磨旋蟻屈曲陣蟠蛇官¶
舍惟孤舍人家無一家客心何處切夕照閃歸鴉¶
<pb:KR4e0171_WYG_018-9b>¶
　　　觀刈稻紀諺(二首/)¶
平章門外路散䇿喜凉天雨漲青蛙水秋成白鶴田林¶
塘聞牧笛墟里起炊烟欲問滄洲趣滄洲趣不傳¶
　　　又¶
田父邀予説秋成此嵗多草頭占月暈米價問天河樂¶
土寧無詠豐年亦有歌惟愁軍餉急松茂正干戈¶
　　　雲隠林中¶
燕坐洗塵顔風林乆未還衆流争漱浦群瀬欲聾山鳴¶
<pb:KR4e0171_WYG_018-10a>¶
蚻楊隂静飛蠝檜影閒晚來空翠濕似覺雨斑斑¶
　　　宿龍宇寺¶
二妙此招携雙林狎遁棲禪僧香霧窟樵子青雲梯寳¶
樹飈埃净曇花色相迷有為應笑法詩句續燈題¶
　　　送張惟信冊封唐邸因歸省母¶
鳴玉遥持節分珪重剪桐驊騮開蜀道蟋蟀采唐風税¶
駕雲山外廻舡月峽東還將南陔什一奏北堂中¶
　　　髙嶢臥疾喜簡西嶨至自滇城¶
<pb:KR4e0171_WYG_018-10b>¶
隔戸聞來屐移燈坐對床澄心披樂霧㸃髩訝吳霜便¶
欲開棋局還思減藥囊天涯故人少且願駐飛航¶
　　　永寧諸賢送至魚鳬闗¶
逺送魚鳬外離情奈若何今晨岐路泣昨夜燭房歌西¶
上滇雲影東流藺水波生還如有日相伴老漁蓑¶
　　　寒夕(七十行戍稿/)¶
東西垂老别前後苦寒行旅鬢年年禿羈魂夜夜驚舂¶
鉏胷内貯石闕口中生讀書有今日曷不早躬耕¶
<pb:KR4e0171_WYG_018-11a>¶
　　　畢節簡蔡席二廣文¶
鶉衣裹凍身荒館夜難晨冷榻誰相伴寒爐獨可親途¶
窮千慮失天逺四愁新夢裏兒童戯醒來倍愴神¶
　　　瓦店濘塗峻嶺¶
古木千章合飛霙六出齊馬行氷上滑人向霧中迷屐¶
齒穿空石昆蹄陷弱泥幾時辭梗泛垂釣隠桃溪¶
　　　再㑹東畮(癸夘嵗/)¶
南來復北去暫㑹又離羣投館日卓午緩程春正分楊¶
<pb:KR4e0171_WYG_018-11b>¶
園花勝雪雉堞粉如雲白首猶行役勞勞愧隠君¶
　　　三㑹東畮¶
金醴醉連宵瓊枝别此朝折梅臨&KR1380;館結桂佇河橋燕¶
笑風前斷驪歌雲外飄青山有明月愁影轉蕭蕭¶
　　　臘八日與墨池野酌遲丘月渚¶
散歩謫仙橋嚴寒酒易消雲容將變朔風信已鳴條只¶
為朋從好渾忘旅寓遥清吟遲月渚剪燭永今宵¶
　升菴集巻十八¶
